<!DOCTYPE html><html lang="tr"><head><meta charset="UTF-8"><title>Document</title></head><body><h1>19</h1><a href='http://nisanyan1.blogspot.com/2017/01/19.html'>http://nisanyan1.blogspot.com/2017/01/19.html</a><p>2017-01-31T11:00:00.000+03:00</p><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Halim&nbsp; - Kuran’ın sayısal bir şifresi olduğu söyleniyor. Asal bir sayı olan on dokuz ve katları şaşırtıcı bir sıklık ve düzenlilikle kullanılmış. Ne dersiniz?<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Selim – Evrenin yaratıcısı olan kadiri mutlak tanrının, kitabını taklitlerinden sakınmak için bu denli komik yöntemlere başvuracağını tahmin etmiyorum. Daha ziyade Türk Zekâ takımı yöneticisi Zihni Sinir’e yakışan bir yönteme benziyor.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Halim – Daha iyi bir yöntem önerin öyleyse.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Selim – Üç tane sağlam tanık getirse yeterdi. Ne bileyim, bir sineğin kanadına yazdırıp bir de mikroskop hediye edeydi. Ya da yarattığı insanların kalbine yazdıraydı. Issız dağda randevu verecek yerde alenen indireydi. Tek kişiye emanet etmek yerine mesela Japonya, Bosna ve Kamerun’da simültane indireydi. Elçisini doğduğu ülkenin yerel dili yerine mesela Bronx lehçesiyle konuşturaydı. Kızıldeniz’i yararken videoya çekeydi, ya da hadiseden bin sene sonra yazıya döktürecek yerde çağdaş üç beş Mısırlı kâtibe zabıt tutturaydı. <o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Halim – Video yok o zaman.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Selim – Bileşik kaplar yasasını lağvedip sipariş üstüne deniz yaran, bir kıytırık videoyu mu bilmeyecek?<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Halim – Ya doğruysa?<o:p></o:p></span><br /><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Selim – Emeviler çağında Kuran’ı derleyenlerin matematiksel şifrelere meraklı olduğu sonucunu çıkarırım. Ve iyi bir espri anlayışına sahip oldukları.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Sene 680 küsur, yer Şam, İskenderiye, Antakya, Medain. Unutmayın ki Geç Antikitenin kültürel birikiminin çok büyük bir kısmı o tarihte islam egemenliği altındadır. Matematiğin ve şifre teorisinin durumu nedir 7. yy sonunda, bilmiyorum. Ama çağın en iyi matematikçileri ile şifrecileri her kim ise Şam civarında olacakları kesin. <o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Halim – En azından itiraf edin ilginç bir şey olduğunu.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Selim – Maksat ne? Vahyin kesin ve tartışılmaz aklî kanıtını sunmak mı? İyi de, öyleyse imana yer kalmaz. Koyarsınız matematiksel kanıtı önünüze inanmaktan başka çare kalmaz, tıpkı Pitagor teoremi ve Newton yasaları gibi. Oysa Tevrat olsun, İsa olsun, Kuran olsun, hepsinin ısrarla vurguladığı tez aynıdır. Aklî kanıta dayanan şey iman olamaz. İman akılla sınanamaz.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><span style="font-family: &quot;times new roman&quot;, serif; font-size: 12pt; text-align: justify;">Ne demiş İsa? “Beni gördüğün için mi iman ettin, ey Tomas. Ne mutlu görmeden iman edenlere!” (Yuh. 20:29)</span><br></body></html>