<!DOCTYPE html><html lang="tr"><head><meta charset="UTF-8"><title>Document</title></head><body><h1>Basın bildirisi</h1><a href='http://nisanyan1.blogspot.com/2012/02/basn-bildirisi.html'>http://nisanyan1.blogspot.com/2012/02/basn-bildirisi.html</a><p>2012-02-15T15:53:00.003+02:00</p><br /><div class="MsoNormal"><i>(serbestçe paylaşabilirsiniz)</i></div><div class="MsoNormal"><br /></div><div class="MsoNormal">15 Şubat 2012, Selçuk</div><div class="MsoNormal"><i><br /></i></div><div class="MsoNormal"><b>Şirince’de Kaya Mezarı Açılıyor<o:p></o:p></b></div><div class="MsoNormal"><b><br /></b></div><div class="MsoNormal">Yazar ve dilbilimci Sevan Nişanyan’ın İzmir’in Şirince köyünde yaptırdığı tarihi kaya mezarı 19 Şubat Pazar günü törenle açılıyor. Şirince Köyü yakınındaki Kayserkaya mevkiinde yekpare kayadan oyulan mezar, altı metre yükseklikte ve dörtbuçuk metre eninde İyon tarzı bir tapınak cephesinden oluşuyor. </div><div class="MsoNormal"><br /></div><div class="MsoNormal">Konuya ilişkin konuşan Nişanyan, “Kaya mezarı geleneği eski Anadolu kültürlerinde yaygındır. Bu geleneğin ikibin küsur yıldan beri ilk örneğini gerçekleştirdiğim için mutluyum. En ince ayrıntısına kadar eski örneklere sadık kalmaya çalıştık,” dedi. </div><div class="MsoNormal"><br /></div><div class="MsoNormal">Kaya mezarının Muğla’nın Dalyan kasabasındaki mezarların taklidi olduğuna ilişkin eleştirileri cevaplayan Nişanyan, yaptığı mezarın Dalyan’dakilerle benzerliği olmadığını savundu. Fethiye’nin Yaka köyünde bulunan Bellerofon Mezarını örnek aldığını belirten Nişanyan, yüzden fazla antik kaya mezarını incelediğini, ancak hiçbirini bire bir kopya etmediğini vurguladı.</div><div class="MsoNormal"><br /></div><div class="MsoNormal">Kültür ve Turizm Bakanı Ertuğrul Günay’ın kaya mezarına ilişkin olarak söylediği “<span style="background-attachment: initial; background-clip: initial; background-color: white; background-image: initial; background-origin: initial;">Her önüne gelen taklit eser yapamaz, inceleme sonucu gereği yapılacak," şeklindeki ifadesini değerlendiren Nişanyan, “Sayın bakan tam bir Devlet adamı gibi konuşmuş,” dedi.<o:p></o:p></span></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;"><br /></span></div><div class="MsoNormal">Öldükten sonra bu mezara gömülmeyi şimdilik düşünmediğini söyleyen Nişanyan, bu konudaki soruları “öldükten sonra düşünürüz,” diye cevaplandırdı.<o:p></o:p></div><div class="MsoNormal"><br /></div><div class="MsoNormal">Kaya mezarının açılış töreni 19 Şubat Pazar günü saat 14.00’te Şirince köyünde yapılacak. Törende helva ve sınırsız miktarda şarap dağıtılacak.<o:p></o:p></div><div class="MsoNormal"><br /></div><br></body></html>