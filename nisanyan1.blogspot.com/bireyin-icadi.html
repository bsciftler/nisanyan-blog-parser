<!DOCTYPE html><html lang="tr"><head><meta charset="UTF-8"><title>Document</title></head><body><h1>Bireyin icadı</h1><a href='http://nisanyan1.blogspot.com/2017/02/bireyin-icad.html'>http://nisanyan1.blogspot.com/2017/02/bireyin-icad.html</a><p>2017-02-04T12:01:00.000+03:00</p><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Larry Siedentop,&nbsp;<a href="https://www.amazon.com/Inventing-Individual-Origins-Western-Liberalism/dp/0674417534" target="_blank">Inventing the Individual</a>. Kötü yazılmış bir kitap, ama tezi not etmeye değer. Bireysel vicdanı ahlakın ve hukukun temeli kabul eden anlayış nereden çıktı diye soruyor. Seküler çağımızda kibar kabul edilen yaklaşımın aksine cevabı modernitede ve sairede değil, Hıristiyan Batı medeniyetinin köklerinde arıyor. Özellikle Aziz Paul (Pavlos), Augustine ve en ilginci, geç-Ortaçağ kanon hukuku üzerinde duruyor.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Antik Yunan’da olsun, diğer bilumum “normal” kültürlerde olsun, ailenin, aşiretin, ümmetin ve devletin onurunu koruma yükümlülüğü diğer tüm yükümlülüklerinden önce gelen ahlak normu idi. Nasıl aşıldı? Soru bu.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Bir soru daha ekleyip, mesela islam ülkelerinde neden aşılamadı diye de sorabiliriz, devamında.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Yerel hükümdarlıkların yetki alanını aşan bir evrensel kilise hukuku oluşturma çabası bunun önemli bir adımıydı diyor. 11. yy’da Papalığın palazlanmasıyla başladı, 15. yy kanoncularıyla zirve yaptı. Orada bir başka enteresan soru var ki Siedentop teğet geçmiş. Kilise hukuknu kodifiye etme çalışması hiç şüphesiz İspanya ve Mısır medreselerinden tanıdıkları islam fıkhının entelektüel ihtişamına cevap verme çabasıydı. Neler aldılar? Neyi aştılar? İslam fikriyatı kibir ve cehalet batağında yavaşça boğulurken, ilk kıvılcımını ondan almış bir hareket canlılığını nasıl koruyabildi? Al sana kırk tane doktora tezi konusu.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Nicolas Cusanus vardır, kanon hukukçularının en cüretkârı, 15. yüzyıl, İtalyan. <i>Cribratio Alcorani </i>adlı eseri varmış, yani “Kuran’ın Eleştirisi”. Bir hayırsever vatandaş bulsa da gönderse ne harika olur! (Tercihan anlaşılır bir dile çevrisi, yoksa orijinali de olur; pdf bulunsa arkadaşlar basar.)<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">x<o:p></o:p></span></div><div class="MsoNormal"><u><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></u></div><div class="MsoNormal"><u><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Alakasız not: </span></u><i><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Cribrum </span></i><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">elek demek. <i>Cribratio “</i>kalburdan geçirme”. Düşünürsen, öztürkçecilerin 1935’te icat ettikleri eleştirmek fiili de elemekten türetilmiş. Koşmak koşuşturmak, vermek veriştirmek gibi.<o:p></o:p></span></div><br /><div class="MsoNormal"><br /></div><br></body></html>