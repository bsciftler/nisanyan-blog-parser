<!DOCTYPE html><html lang="tr"><head><meta charset="UTF-8"><title>Document</title></head><body><h1>Bu kumların altında Manhattan vardı</h1><a href='http://nisanyan1.blogspot.com/2013/03/bu-kumlarn-altnda-manhattan-vard.html'>http://nisanyan1.blogspot.com/2013/03/bu-kumlarn-altnda-manhattan-vard.html</a><p>2013-03-27T23:33:00.002+02:00</p><br /><div class="MsoNormal"><b>Selsebîl</b> sözcüğü Kuran’ın cennetteki nimetleri tasvir eden pasajlarından birinde anılıyor. <span lang="EN-US" style="background-color: white; background-position: initial initial; background-repeat: initial initial; font-family: 'Simplified Arabic', serif;">وَيُسْقَوْنَ فِيهَا كَأْسًا كَانَ مِزَاجُهَا زَنجَبِيلًا</span><span lang="EN-US"> &nbsp;</span><span lang="EN-US" style="background-color: white; background-position: initial initial; background-repeat: initial initial; font-family: 'Simplified Arabic', serif;">عَيْنًا فِيهَا تُسَمَّى سَلْسَبِيلً</span>. <i>“Orada zencebîl katkılı kâselerden içecek sunulur, orada selsebîl adlı bir pınar vardır.”</i> (Dehr 17-18). <o:p></o:p></div><div class="MsoNormal"><br /></div><div class="MsoNormal">Arapçada daha önce duyulmuş bir sözcük değil, dolayısıyla yorumcular coşmuş, 1400 sene tartışacak malzeme çıkarmışlar. Arapçanın klasik sözlüğü olan Kamus, bu konuda farklı görüşler olduğunu belirttikten sonra, çeşitli kaynaklara göre sözcüğün “yumuşak (leyyin), sertlikten yoksun, boğazdan akan” anlamına geldiğini aktarıyor. Sibaveyh sıfat olarak almış ama anlamını açıklamamış. İbni Arabi sözcüğün sadece Kuran’da geçtiğini vurgulamış. Tefsircilerin piri sayılan İbn Abbas, sözkonusu suyun hançereden kayarak geçtiği için bu adı aldığını açıklamış. Tacül Arus sözlüğü, bir kaynağa istinaden, şarabın en tatlı ve yumuşak çeşidine selsebil denildiğini belirtmiş.<o:p></o:p></div><div class="MsoNormal"><br /></div><div class="MsoNormal">Hamdi Yazır selsebil kelimesinin ilk kez Kuran’da geçtiğini bildirmiş. 12. yy sözlükçülerinden Mecdeddin ibnül Esîr selsebil sözcüğünü Arapça <i>selsel</i> ile birleştirip bunun “soğuk su” anlamına geldiğini ileri sürmüş. İbn Kesir (14. yy) tefsirinde pınarın akışının düzgün ve kuvvetli olmasından ötürü bu adı aldığını savunmuş.</div><div class="MsoNormal"><span lang="EN-US"><br /></span></div><div class="MsoNormal">Türkçe Kuran meallerinin hemen hepsi sözcüğü özel isim kabul edip tercümeden kaçınmışlar. Sadece Abdülbaki Gölpınarlı hayal gücünü kullanmış, Allah’ın kelamına “<span lang="EN-US">şarıl şarıl akan, her yana giden, boğazdan kayan selsebîl kaynağı” diye katkıda bulunmuş.<o:p></o:p></span></div><div class="MsoNormal"><span lang="EN-US"><br /></span></div><div class="MsoNormal"><span lang="EN-US">Özetle, karanlıkta ıslık çalmışlar.<o:p></o:p></span></div><div class="MsoNormal"><span lang="EN-US"><br /></span></div><div class="MsoNormal"><span lang="EN-US">Koca Nöldeke ise, kendisinden beklenmeyecek bir sabırsızlıkla, sözcüğün hepten anlamsız olduğuna hükmetmiş.<o:p></o:p></span></div><div class="MsoNormal"><span lang="EN-US"><br /></span></div><div class="MsoNormal" style="margin-left: 1.0cm;"><span lang="EN-US" style="color: #333333; mso-bidi-font-family: Arial;">“</span><span lang="EN-US" style="background-color: white; background-position: initial initial; background-repeat: initial initial;">Sprenger has rightly observed that Muhammad makes a certain parade of these foreign words, as of other peculiarly constructed expressions; in this he followed a favorite practice of contemporary poets. <b>It is the tendency of the imperfectly educated to delight in out-of-the-way expressions,</b> and on such minds they readily produce a remarkably solemn and mysterious impression. This was exactly the kind of effect that Muhammad desired, and to secure it he seems even to have invented a few odd vocables, as<span class="apple-converted-space">&nbsp;</span></span><i>ghislin</i><span class="apple-converted-space">&nbsp;(lxix. 36),<span class="apple-converted-space">&nbsp;</span></span><i>sijjin</i><span class="apple-converted-space">&nbsp;(lxxxiii. 7,8),<span class="apple-converted-space">&nbsp;</span></span><i>tasnim</i><span class="apple-converted-space">&nbsp;(lxxxiii. 27), and<span class="apple-converted-space">&nbsp;</span></span><i>salsabil</i><span class="apple-converted-space">&nbsp;(lxxvi. 18). But, of course, the necessity of enabling his hearers to understand the ideas which they must have found sufficiently novel in themselves, imposed tolerably narrow limits on such eccentricities.</span>”<o:p></o:p></div><div class="MsoNormal"><span lang="EN-US"><br /></span></div><div class="MsoNormal"><span lang="EN-US">“Cahil insanlar anlamını bilmedikleri esrarengiz kelimelerden etkilenirler, bu yüzden Muhammed bazen tuhaf sözcükler icat etmiş olabilir,” diyor.<o:p></o:p></span></div><div class="MsoNormal"><span lang="EN-US"><br /></span></div><div class="MsoNormal"><span lang="EN-US">Oysa Nöldeke Arapça kadar Aramicenin büyük alimidir, nasıl gözünden kaçmış anlamak mümkün değil.<o:p></o:p></span></div><div class="MsoNormal"><span lang="EN-US"><br /></span></div><div class="MsoNormal"><span lang="EN-US">*</span></div><div class="MsoNormal"><span lang="EN-US">Buyurun Jastrow, Aramice Sözlük, sf. 979: <b>sil</b> </span><span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">סִלְ</span><span dir="LTR"></span><span lang="HE"><span dir="LTR"></span> </span><span lang="EN-US">ve <b>sîllon</b> </span><span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">סִילּוֹן</span><span dir="LTR"></span><span lang="HE"><span dir="LTR"></span> </span><span lang="EN-US">“kanal, oluk, sulama kanalı (duct, pipe, gutter)”. Ve sf. 1514: <b>şıbîl</b> </span><span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">שְׁבִיל</span><span dir="LTR"></span><span lang="HE"><span dir="LTR"></span></span><span lang="EN-US">“yol, patika (path)”. İkincisi Arapça <b>sebîl</b> “yol” karşılığıdır, Aramice /ş/&nbsp;</span>Arapçaya her zaman &nbsp;/s/ olarak yansır. Yanyana getirince ne görüyoruz? <i>Sil-şıbîl</i>, oluk-yol. Yani tastamam Latince <b>aquae-ductus</b> çevirisi. Roma mühendisliğinin başta gelen harikalarından biridir, Akdeniz dünyasının her bucağını taştan su yollarıyla donatmışlar. Bizim Şirince-Selçuk yolunda bile var bir tanesinin kalıntıları.</div><div class="MsoNormal"><span lang="EN-US"><br /></span></div><div class="MsoNormal"><span lang="EN-US" style="background: white;">7. yüzyıla geldiğinde belli ki bunların hatırası bile zayıflamış, kilometrelerce öteden temiz ve güzel içme suyu getiren kanallar ancak cennette bulunacak nimetlerden sayılır olmuş.<o:p></o:p></span></div><div class="MsoNormal"><span lang="EN-US" style="background: white;"><br /></span></div><div class="MsoNormal"><span lang="EN-US" style="background: white;">Maymunlar Cehennemi’nin son sahnesini hatırlıyor insan. Kumlara gömülü, asırlar once yıkılmış Manhattan’ın harabelerini bulurlar hani.&nbsp;<o:p></o:p></span></div><br></body></html>