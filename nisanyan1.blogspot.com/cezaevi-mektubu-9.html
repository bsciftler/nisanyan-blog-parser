<!DOCTYPE html><html lang="tr"><head><meta charset="UTF-8"><title>Document</title></head><body><h1>Cezaevi Mektubu-9</h1><a href='http://nisanyan1.blogspot.com/2014/02/cezaevi-mektubu-9.html'>http://nisanyan1.blogspot.com/2014/02/cezaevi-mektubu-9.html</a><p>2014-02-25T20:20:00.000+02:00</p>Büyük koğuştan biri dün akşam hastalanmış, karın sancısıyla katılıp kalmış. Nöbetçi başmemura gitmişler, "bir şey olmaz" deyip savmış, ya da hap vermiş, yahut "biraz bekle" demiş, rivayet muhtelif. Bunun üzerine arkadaşları 118 acil servisi arayıp ambulans çağırmışlar. Gecenin o saatinde ekip gelmiş, iğne falan yapmışlar.<br /><br />Sabahleyin ortalık altüst. Adama soruşturma açmışlar. Bütün cezası verilecekmiş. Durum bir bakıma absürt, cezaevine özel tıp servisi olacak iş değil. Öte yandan açık cezaevi konseptinin doğru dürüst oturmamış olması da var. Telefon serbestse 118'i neden aramasın? Yahut telefonla tweet niye yazdırmasın?<br /><br />İçtimada müdür çıktı, millete fırça attı. Özeti: "burada devletin memuru varken sen nasıl kendi kafana göre iş yaparsın?"<br /><br />Devlet dediğin şey, bir takım küçük insanların kendilerini olduklarından daha güçlü ve ya önemli göstermek için kurdukları bir düzenek değil mi? Düşünürsen, hepsi bu.<br></body></html>