<!DOCTYPE html><html lang="tr"><head><meta charset="UTF-8"><title>Document</title></head><body><h1>Dinler tarihini özetle bana küçük çekirge</h1><a href='http://nisanyan1.blogspot.com/2017/01/dinler-tarihini-ozetle-bana-kucuk.html'>http://nisanyan1.blogspot.com/2017/01/dinler-tarihini-ozetle-bana-kucuk.html</a><p>2017-01-17T15:43:00.000+03:00</p><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-family: inherit; font-size: 12pt;">S- Hıristiyanlık bir bireysel vicdan öğretisine götürdü, islam götürmedi diyorsun. Burada bir tarafgirlik izi mi görüyoruz?</span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-family: inherit; font-size: 12pt;"><br /></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-size: 12pt; line-height: 115%;"><span style="font-family: inherit;">C- Hayır, zaman ve zeminle sınırlı bir gözlem sadece. Hıristiyanlık nispeten daha sofistike bir şehirli ortamda doğdu; üç yüz yıl muhalefet hareketi olarak kaldı. Bunların etkisini göz ardı edemeyiz. “Sezar’ın hakkını Sezar’a, Allahın hakkını Allaha verin” diyen İsa ile, pratikte “ben Sezar’ım ve Allah benden sorulur” diyen Muhammed arasında fark yok da diyemeyiz. <o:p></o:p></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-size: 12pt; line-height: 115%;"><span style="font-family: inherit;"><br /></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-size: 12pt; line-height: 115%;"><span style="font-family: inherit;">Ancak Sezar’ı yanına aldıktan sonra Hıristiyanlığın vardığı nokta da belli. Taassup ve zulümde kimseye pabuç bırakmamışlar. <o:p></o:p></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-size: 12pt; line-height: 115%;"><span style="font-family: inherit;"><br /></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-family: inherit;"><span style="font-size: 12pt; line-height: 115%;">Mutlak iman fikrinin kaçınılmaz olarak getirdiği ahlaki çürümeden söz ediyoruz burada, şu din ya da bu din değil mevzu. Kuran üzerinde özellikle durmamın nedeni, o metinde mutlak imandan ahlaki tükenişe giden yolun nispeten net bir şekilde ifade bulmuş olmasıdır. Yoksa verecek başka örnek çok. Mesela bir </span><span style="background: white; font-size: 12pt; line-height: 115%;">dinî</span><span style="font-size: 12pt; line-height: 115%;"> özgürleşme çağrısı olarak başlayıp köylülere, Yahudilere, Türklere karşı korkunç bir nefret çığlığına dönüşen Luther. Mesela en yakın müttefiki ve teorisyeni Servetius’u idam ettiren Calvin. Mesela otoriteye karşı bir bireysel vicdan baş kaldırışı olarak başlayıp, Amerika’da bir riya ve taassup rejimine dönüşen Püritenler. Mesela fakir hacılara hastane kuruyoruz diye başlayıp Rodos ve Malta’da mafyavari bir korsan örgütüne dönüşen Sen Jan şövalyeleri. Mesela bir eğitim ve propaganda çalışması olarak başlayıp militan bir siyasi nüfuz cemaatine evrilen Jezüitler. Ne Mormonlar muaftır o dönüşümden, ne İsmaililer, ne Dürziler ne de Lübnan Marunileri. Budizm gibi bir mutlak sükûnet ve içe dönüş öğretisi bile Sri Lanka’da Myanmar’da devlet ve kitle zorbalığının adresi olabiliyorsa düşün artık. <o:p></o:p></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-family: &quot;times&quot; , &quot;times new roman&quot; , serif;"><span style="font-family: inherit; font-size: 12pt; line-height: 115%;"><br /></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-size: 12pt; line-height: 115%;"><span style="font-family: inherit;">S- Nedir bu örnekleri birleştiren ortak payda?<o:p></o:p></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-size: 12pt; line-height: 115%;"><span style="font-family: inherit;"><br /></span></span></div></div><div class="MsoNormal" style="text-align: justify; text-justify: inter-ideograph;"><div style="text-align: left;"><span style="font-family: inherit;"><span style="font-size: 12pt; line-height: 115%;"><span style="font-family: &quot;times&quot; , &quot;times new roman&quot; , serif;">C- </span><span style="font-family: inherit;">Mutlak hakikate sahipsen ahlaklı kalamazsın. Tıpkı mutlak iktidar </span><span style="font-family: &quot;times&quot; , &quot;times new roman&quot; , serif;">gibi, </span><span style="font-family: inherit;">mutlak hakikat çürütür.</span><span style="font-family: &quot;times&quot; , &quot;times new roman&quot; , serif;">&nbsp;</span></span><span style="font-size: 12pt;">Evrenin en korkunç canavarıdır, kuşkudan arınmış insan.</span></span></div></div><span style="font-family: inherit;"><br /></span><br /><div class="MsoNormal" style="text-align: justify; text-justify: inter-ideograph;"><div style="text-align: left;"><br /></div></div><br></body></html>