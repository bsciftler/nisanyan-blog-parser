<!DOCTYPE html><html lang="tr"><head><meta charset="UTF-8"><title>Document</title></head><body><h1>Gene peygamber davası</h1><a href='http://nisanyan1.blogspot.com/2014/06/gene-peygamber-davas.html'>http://nisanyan1.blogspot.com/2014/06/gene-peygamber-davas.html</a><p>2014-06-16T17:14:00.001+03:00</p><span style="font-family: Arial, Helvetica, sans-serif;">Peygamber Efendilerine laf dokundurduğum için bir dava daha açmışlar. Bu kaçıncı dava bilmiyorum. Bugün (13.06) duruşması vardı. Sağolsun Chp İstanbul milletvekili Sezgin Tanrıkulu da geldi duruşmaya.</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">Avukat istemedim, savunmamı kendim yaptım.&nbsp;</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">"Avrupa İnsan Hakları Sözleşmesi'nin, inanç özgürlüğünü koruyan 9.maddesi Türkiye Cumhuriyeti'nde anayasa hükmü niteliğindedir.&nbsp;</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">İnanç özgürlüğü, kurumsal dinlerden birine veya tümüne inanmama özgürlüğünü de kapsar. İnsanlığın ilkel çağlarından kalan köhne dinlere inanma özgürlüğüyle sınırlı değildir.</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">İslam'a inanmayan biri için Muhammed'in peygamberliği, gerçek dışı bir iddiadan ibarettir. Cehalet eseridir, ya da menfaat elde etmeye yönelik kasıtlı bir yalandır. Bu inancımdan ve bu inancı serbestçe dile getirme hakkımdan vazgeçmeyi düşünmüyorum.</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">Avrupa İnsan Hakları Mahkemesi, 10. maddede dile getirilen ifade özgürlüğünün, 9. maddede konu edilen inanç özgürlüğü gerekçesiyle hangi koşullarda kısıtlanabileceğini, bir düzine kadar içtihatla net bir şekilde tanımlamıştır. Bellibaşlı sınırlar iki tanedir. Birincisi, eğer bir inanca yönelik eleştiri, o inancın sahiplerini inançlarını ifade ve icra etmekten menedecek ölçüde kaygı ve çekince doğuracak nitelikteyse, o eleştiri hukuka aykırıdır. Örneğin, <u>Sayın Başbakanın ateistler, Zerdüştler ve bazı Aleviler hakkındaki ifadeleri suç teşkil eder.</u></span><br /><u><span style="font-family: Arial, Helvetica, sans-serif;"><br /></span></u><span style="font-family: Arial, Helvetica, sans-serif;">İkincisi, eğer inanca yönelik eleştiri galiz ve yüz kızartıcı hakaret niteliğindeyse, o eleştiri kamu otoritesince engellenebilir. Örneğin İngiltere'de Meryem'i, oğluyla cinsel ilişkiye giren bir orospu olarak gösteren film, bu gerekçeyle yasaklanmıştır.&nbsp;</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">Dava konusu olan ifademin bu şartlarla uzak veya yakın alakası olmadığı açıktır. <u>Dava açılması</u>, <u>AİHM kararlarına karşı pervasızca ve küstahça bir meydan okumadan ibarettir.</u></span><br /><u><span style="font-family: Arial, Helvetica, sans-serif;"><br /></span></u><span style="font-family: Arial, Helvetica, sans-serif;">Davanın iddianame doğrultusunda sonuçlanması halinde <u>Türkiye bir kez daha hukuktan habersiz insanların cirit attığı bir ülke olarak tescil edilecek ve tazminat ödemeye mahkum edilecektir</u>.</span><br /><u><span style="font-family: Arial, Helvetica, sans-serif;"><br /></span></u><span style="font-family: Arial, Helvetica, sans-serif;">Bunun, ülkemize yönelik ciddi ve kasıtlı bir kötülük olduğunu düşünüyorum."</span><br /><span style="font-family: Arial, Helvetica, sans-serif;"><br /></span><span style="font-family: Arial, Helvetica, sans-serif;">Dava İstanbul'da açılmış. İzmir'deki mahkeme ifademi talimatla aldı. Hakim hanım, karar vermek zorunda olmadığı için memnunmuş gibi geldi bana.&nbsp;</span><br /><br /><br /><br></body></html>