<!DOCTYPE html><html lang="tr"><head><meta charset="UTF-8"><title>Document</title></head><body><h1>Hikmet incileri 10</h1><a href='http://nisanyan1.blogspot.com/2017/02/hikmet-incileri-10.html'>http://nisanyan1.blogspot.com/2017/02/hikmet-incileri-10.html</a><p>2017-02-21T16:19:00.000+03:00</p><div class="MsoNormal"><br /></div><div class="MsoNormal"><u>Yatay Büyüme<o:p></o:p></u></div><div class="MsoNormal">Yatay büyüme iyidir diyorlar - yani eskiden buralar dutluktu olan yerler artsın. Hangisinin ekosisteme zararı daha fazla? Yatay büyümenin her metrekaresi için kaç çevreyolu, kaç otopark, kaç litre benzin ve mazot lazım?</div><div class="MsoNormal"><br /></div><div class="MsoNormal">Nüfusu azaltmaktan başka çare yok.</div><div class="MsoNormal"><br /></div><div class="MsoNormal"><u>Nüfus<o:p></o:p></u></div><div class="MsoNormal">Tek çare kitlesel kısırlaştırma diyenlerin sayısı artıyor. Ama öyle görünüyor ki yakında o da çare olmaktan çıkacak. DNA örneğinden klon almak bugün yarın mümkün olacakmış. Bir kaba tükürüp "getir bana yüz çocuk" diyebiliyorsan nüfusu kontrol altına alma imkânı mı kalır? </div><div class="MsoNormal"><br /></div><div class="MsoNormal"><u>Taaddüdü zevcat<o:p></o:p></u></div><div class="MsoNormal">Abdülhamit'in torunu olduğunu iddia eden hanımefendiye CHP milletvekili Özgür Özel olağanüstü orijinal bir yanıt şaklatmış:</div><div class="MsoNormal"><br /></div><div class="MsoNormal">"Sen Atatürk'e dil uzatıyorsun ya, eğer Atatürk olmasaydı sen mutlaka yine yaşardın. Ama hangi paşanın kaçıncı karısı olurdun, sen düşün." </div><div class="MsoNormal"><br /></div><div class="MsoNormal">Hanımefendi yerine ben düşündüm. Bildiğim kadarı ile 18.yy sonrasında Osmanlı hanedanına damat gelenlerin çok eşliliği söz konusu değildir. Daha önce nasıldı emin değilim ama çok farklı olacağını sanmam. </div><div class="MsoNormal"><br /></div><div class="MsoNormal">Nilhan hanımın özel hayatına ilişkin tercihlerini Özgür bey nereden biliyor, onu da merak ettim. </div><div class="MsoNormal"><br /></div><div class="MsoNormal"><u>CHP<o:p></o:p></u></div><div class="MsoNormal">Referandum konusunda bildiğim tek şey var: CHP'nin her çabası ters tepecektir. Hayır oyunun "CHP pozisyonu" olarak algılanması bir tek sonuç doğurur, o da hayır oyunun yüzde 25 (artı yüzde on küsur HDP) bandına hapsolmasıdır. </div><div class="MsoNormal">Yapabilecekleri en verimli iş susup ortadan kaybolmak. </div><div class="MsoNormal"><br /></div><div class="MsoNormal"><u>Atam yatam<o:p></o:p></u></div><div class="MsoNormal"><u><br /></u></div><div class="separator" style="clear: both; text-align: left;"><a href="https://4.bp.blogspot.com/-92A-NKeD5eI/WKvqZhk4bAI/AAAAAAAAAX8/sLJIWMacnpICwzNSPDz7QG3xHpCwDCiiACLcB/s1600/sera-kadigil_0.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" height="213" src="https://4.bp.blogspot.com/-92A-NKeD5eI/WKvqZhk4bAI/AAAAAAAAAX8/sLJIWMacnpICwzNSPDz7QG3xHpCwDCiiACLcB/s320/sera-kadigil_0.jpg" width="320" /></a>Öbür türlü çok makul, çok güzel şeyler söyleyen bir güzel kadın da demiş ki "Sıradan bir seçim değil bu. Atatürk'ün kurduğu Türkiye Cumhuriyet'i ilelebet payidar olmaya devam etsin mi yoksa bitirelim mi oylaması resmen."</div><div class="MsoNormal"><br /></div><div class="MsoNormal">Böyle sorarsanız ben bitirelim derim. Büyük çoğunluk da öyle der. Sahiden farkında değiller mi bunun?</div><div class="MsoNormal"><br /></div><div class="MsoNormal"><u><br /></u></div><div class="MsoNormal"><u><br /></u></div><div class="MsoNormal"><u><br /></u></div><div class="MsoNormal"><u>İlelebet payidar</u></div><div class="MsoNormal">'İlelebet payidar olmaya devam etmek' oksimoron oluyor. Etmese ne olacak. Eskiden ilelebet payidardı artık değil mi olacak. Temporary eternity?</div><div class="MsoNormal"><br /></div><div class="MsoNormal"><u>Kendiliğindencilik<o:p></o:p></u></div><div class="MsoNormal">" ABD'de havalimanlarında, sokaklarda, İngiltere'de çeşitli kentlerde yaygın, kendiliğinden protesto eylemleri..." (Ergin Yıldızoğlu)</div><div class="MsoNormal"><br /></div><div class="MsoNormal">Mitinglerin demir yasası: Tasvip ediyorsak kendiliğindendir, etmiyorsak manipüle edilmiştir. Kamyon kamyon adam taşımışlardır. Mihraktır. </div><div class="MsoNormal"><br /></div><div class="MsoNormal"><u>TRT3 günlükleri<o:p></o:p></u></div><div class="MsoNormal">4 Şubat akşamı Rudolf Serkin'den Beethoven 32, ne büyük bir hediye! dehanın alameti farikası: Her dokunuşunda uyanık bir aklın varlığını hissediyorsun. </div><div class="MsoNormal"><br /></div><div class="MsoNormal">Beethoven son sonatları yıllara Maurizio Pollini'den dinledim. Sonra Arrau, Backhaus ve Kempff geldi. En son Glenn Gould'da karar kılmıştım. Şimdi bu. </div><div class="MsoNormal"><br /></div><div class="MsoNormal"><u>Amerikan Sapığı</u></div><div class="MsoNormal"><a href="https://tr.wikipedia.org/wiki/Bret_Easton_Ellis">Bret Easton Ellis, American Psycho.</a> Amerikan toplumunun beyinsizleşmesine dair bir beyinsiz Amerikan romanı. Kötü. İlginç olanı 1991'de yazılmış, beyinsizliğin ilahı ve simgesi olarak seçtiği karakter kim? Donald Trump.</div><div class="MsoNormal"><br /></div><br /><div class="MsoNormal"><br /></div><br></body></html>