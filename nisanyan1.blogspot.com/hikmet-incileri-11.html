<!DOCTYPE html><html lang="tr"><head><meta charset="UTF-8"><title>Document</title></head><body><h1>Hikmet incileri 11</h1><a href='http://nisanyan1.blogspot.com/2017/02/hikmet-incileri-11.html'>http://nisanyan1.blogspot.com/2017/02/hikmet-incileri-11.html</a><p>2017-02-22T16:26:00.000+03:00</p><div class="MsoNormal"><br /></div><div class="MsoNormal"><u>Türk marşı<o:p></o:p></u></div><div class="separator" style="clear: both; text-align: center;"><a href="https://4.bp.blogspot.com/-CTBG0RyycT4/WKvr8-hu59I/AAAAAAAAAYI/kmpttMqB2hAvruAVFOq0gl0iSR3tbO95gCLcB/s1600/stephen-king-hated-what-stanley-kubrick-did-to-the-shining.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" height="150" src="https://4.bp.blogspot.com/-CTBG0RyycT4/WKvr8-hu59I/AAAAAAAAAYI/kmpttMqB2hAvruAVFOq0gl0iSR3tbO95gCLcB/s200/stephen-king-hated-what-stanley-kubrick-did-to-the-shining.jpg" width="200" /></a></div><div class="MsoNormal"><u><br /></u></div><div class="MsoNormal">İlerici&nbsp;&nbsp; Türk - 21.yy diktatörlerine hayır! 20.yy diktatörleri neyimize yetmez?</div><div class="MsoNormal">Gerici Türk - Kahrol gerici! En çağdaşı 19. yy diktatörüydü, okullar açtı, demir ağlarla ördü yurdu. </div><div class="MsoNormal"><br /></div><div class="MsoNormal"><br /></div><div class="MsoNormal"><br /></div><div class="MsoNormal"><br /></div><div class="MsoNormal"><br /></div><div class="MsoNormal"><u>Poe</u></div><div class="MsoNormal">Poe'nun yalnız öykülerini okudum, o da yıllar önce. Şiirlerini bilmiyorum. 19. yy American edebiyatı bana genellikle çiğ geliyor. Longfellow, Emerson boş, Melville abartılı, Henry James boğucu, Mark Twain hoş ama geveze. </div><div class="MsoNormal"><br /></div><div class="MsoNormal"><u>Referandum<o:p></o:p></u></div><div class="MsoNormal">Hayır istiyorsan tek soru "RTE ile 17 yıl daha mı" olmalı. Soruyu "RTE mi Kılıçdaroğlu mu" diye sorarsan cevabı bellidir. Kılıçdaroğlu yerine öbür Kemal'i koysan, 23 Nisan şairleri ne dese desin, sonuç gene bellidir. </div><div class="MsoNormal"><br /></div><div class="MsoNormal"><u>Tasfiye<o:p></o:p></u></div><div class="MsoNormal">1933 üniversite reformu ile bugünkü tasfiye arasında ideolojik, siyasi ve idari benzerlikleri inceleyen bir makale okuduğumuzda diyeceğiz ki, hah, Ege'nin doğusunda da akıl varmış, az da olsa. </div><div class="MsoNormal"><br /></div><div class="MsoNormal"><u>Yok aslında birbirimizden farkımız<o:p></o:p></u></div><div class="MsoNormal">Angela Merkel "islamist" ile "islami" arasındaki ince ayrımı vurgulamaya özen gösterdi. Bir kaç yıl önce - tam olarak 2013 ortalarından önce- olsa alkışlardım. Şimdi emin olamıyorum. </div><div class="MsoNormal">Bir kimlik, bir gelenek, bir ecdat saygısı, evet. Ama o kimlik adına girişilen siyasi zorbalığa hayır diyecek enerjisi ve entelektüel donanımı var mı veya kaldı mı? Orası şüpheli. </div><div class="MsoNormal"><br /></div><div class="MsoNormal"><u>TRT3 günlükleri<o:p></o:p></u></div><div class="MsoNormal">Barok Şarkılar programını yapan Nükhet hanım kimdir ve adı sanı duyulmadık bu kadar şahane müzikleri nerden buluyor? 8 Şubat'ta <a href="https://en.wikipedia.org/wiki/Johann_Adolph_Hasse">Hasse</a>'nin üç operasından seçmeler: Didone Abbandonata, Artaserse, öbürünün adını duymadım. Tüyler ürpertici güzellikte: "tutto mi sfida rimorso ed horror."</div><div class="MsoNormal"><br /></div><div class="MsoNormal"><u>Nükleer<o:p></o:p></u></div><div class="MsoNormal">Nükleer enerjiye neden karşıydık unuttum, hatırlatır mısınız? "Tehlikeli" olduğu içinse, otomobili, kamyonu, uçağı, sigarayı, şekeri, patatesi, kömür sobasını, tüp gazı, elektrik prizlerini vb. gibi yasaklamak gerekmiyor mu? "Artıkları milyon sene erimiyor" diye ise, hani pet şişeye karşı gösteri yürüyüşleri? </div><div class="MsoNormal"><br /></div><div class="MsoNormal"><br /></div><div class="MsoNormal"><br /></div><br /><div class="MsoNormal"><br /></div><br></body></html>