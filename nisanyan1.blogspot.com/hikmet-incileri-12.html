<!DOCTYPE html><html lang="tr"><head><meta charset="UTF-8"><title>Document</title></head><body><h1>Hikmet incileri 12</h1><a href='http://nisanyan1.blogspot.com/2017/02/hikmet-incileri-12.html'>http://nisanyan1.blogspot.com/2017/02/hikmet-incileri-12.html</a><p>2017-02-23T16:37:00.000+03:00</p><div class="MsoNormal"><br /></div><div class="MsoNormal"><u>TRT3 günlükleri</u></div><div class="separator" style="clear: both; text-align: center;"><a href="https://4.bp.blogspot.com/-f_3b0WSBIXk/WKvuEqE_OZI/AAAAAAAAAYU/uDnM62lzzkY5paaVWDXmtdFs1QWzzN5cwCLcB/s1600/Chick%2BCorea%2BHeader%2B1.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" height="140" src="https://4.bp.blogspot.com/-f_3b0WSBIXk/WKvuEqE_OZI/AAAAAAAAAYU/uDnM62lzzkY5paaVWDXmtdFs1QWzzN5cwCLcB/s320/Chick%2BCorea%2BHeader%2B1.jpg" width="320" /></a></div>&nbsp;Chick Corea'ya bayıldığımı söyleyemem. Ama Bach ve Mozart kayıtları, hakikaten, ferah bir nefes gibi.<br /><div class="MsoNormal"><br /></div><div class="MsoNormal">1974'te Yale'e ilk gidişimden birkaç hafta sonra New Haven'de bir kafeye Corea geldi. Ondan kısa bir süre sonra da Django Reinhard konseri duyuruldu. Farnam Hall'daki odamın duvarları bomboş olduğundan bu ikisinin posterini bir yerden söküp yapıştırdım. Aylarca baş ucumda durdular. </div><div class="MsoNormal"><br /></div><div class="MsoNormal"><u>Güzel yerler<o:p></o:p></u></div><div class="separator" style="clear: both; text-align: center;"><a href="https://1.bp.blogspot.com/-cxq0nDnCAfg/WKvuG3tdQNI/AAAAAAAAAYY/knxnp2TG7r4U6gAxzl9Hnp49P98fQLA_wCEw/s1600/Abbey-library-of-St_Gall_.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" height="181" src="https://1.bp.blogspot.com/-cxq0nDnCAfg/WKvuG3tdQNI/AAAAAAAAAYY/knxnp2TG7r4U6gAxzl9Hnp49P98fQLA_wCEw/s320/Abbey-library-of-St_Gall_.jpg" width="320" /></a></div><div class="MsoNormal">Siena'daki Piccolomini kütüphanesi en güzeli dedik bir yazımızda.&nbsp; İsviçre'de St. Gallen manastırı kütüphanesi ile Avusturya'da Melk manastır kütüphanesi ikincilik için kapışırlar. Barok'un şaşaası var tabi, ama Rönesans'ın insanın ayaklarını yerden kesen cüreti başka.</div><div class="MsoNormal"><br /></div><div class="MsoNormal">Prag yakınındaki Troya şatosunun büyük salonu beni etkilemişti; tavan resimlerine daldın mı kolay kolay çıkamazsın. Salisbury katedralinin dantel misali tonozları var.&nbsp; Canterbury katedrali ise, inanmayacaksın, yamuk olduğu için insanın yüreğini yakalıyor. </div><div class="MsoNormal"><br /></div><div class="MsoNormal">Bunlar gibi daha bin tane var mutlaka. Benim aklımda kalanlar bunlar. </div><div class="MsoNormal"><br /></div><div class="MsoNormal"><u>Hoparlör<o:p></o:p></u></div><div class="MsoNormal">İsrail geceleri hoparlör ile ezan okumayı yasaklamış. Bu zalim kararın mağdurları da "kimliğimize saldırıdır" diye ayaklanmışlar. </div><div class="MsoNormal"><br /></div><div class="MsoNormal">Hoparlör İslam kimliğinin mütemmim cüzü müdür?</div><div class="MsoNormal"><br /></div><div class="MsoNormal">Düşünürsen evet, olabilir. Hoparlörsüz zor. </div><div class="MsoNormal"><br /></div><div class="MsoNormal"><u>Kömür<o:p></o:p></u></div><div class="MsoNormal">" Türkiye yılda 30 milyon ton taşkömürü tüketirken bunun sadece 1,5 milyon tonunu üretiyor...Yani %92 oranında dışa bağlı durumda. Vıy vıy aman." <a href="http://www.cumhuriyet.com.tr/haber/yazi_dizileri/672970/Komur_icin_disariya_4_milyar_dolar_veriyoruz.html">(Cumhuriyet, 8 Şubat)</a> </div><div class="MsoNormal"><br /></div><div class="MsoNormal">Peki içte bunun tonunun üretim maliyeti kaç para, Çin'den alınca kaç para?&nbsp; Fiyat düşürmek için işçinin köle koşullarında çalıştırılmasına var mısın? Overhead gideri kısıldı diye Soma'da 300 işçi ölünce bağıracak mısın? Dışarıda 3 dolara satılan kömürü içeride 7 dolar verip alan hükümete şarlayacak mısın? </div><div class="MsoNormal"><br /></div><div class="MsoNormal"><u>Ulusların Düşüşü<o:p></o:p></u></div><div class="MsoNormal"><a href="http://www.idefix.com/Kitap/Uluslarin-Dususu/James-Robinson/Arastirma-Tarih/Politika-Arastirma/Dunya-Politika-/urunno=0000000572949"><span style="text-decoration: none; text-underline: none;">Acemoğlu'nun tezinde</span></a>beni rahatsız eden taraf şu. Diyor ki, kalkınma için barış, hukuk, saygı, düzen, kural vb. gibi lazım. Oysa benim bildiğim kırmızı ışıkta duran adamdan yatırımcı olmaz. Cortes mi durmuş, Rockefeller mı, Afrika'yı feth eden Cecil Rhodes mu? &nbsp;</div><div class="MsoNormal"><br /></div><div class="MsoNormal">Büyümenin şartları yanılmıyorsam üçtür. Bir, sonsuz inanç. İki, kahredici güç.&nbsp; Üç teknik üstünlük. Bugünün dünyasında ilki yok,&nbsp; ikiyle üç sadece ABD'de var. Yeter mi, göreceğiz. </div><div class="MsoNormal"><br /></div><div class="MsoNormal"><u>1921 ruhu<o:p></o:p></u></div><div class="MsoNormal">13 Şubat'ta Cumhuriyet'te Orhan Gazi Ertekin'in son derece aydınlık ve aydınlatıcı <a href="http://www.cumhuriyet.com.tr/haber/siyaset/675070/Yargic_Orhan_Gazi_Ertekin__iktidar_kendini_tahrip_ediyor.html">röportajı</a>. &nbsp;Tek anlamadığım cümle "1921 ruhu üzerinden yol alacağımız dönemdeyiz," onu da Cumhuriyet manşet yapmış.</div><div class="MsoNormal"><br /></div><div class="MsoNormal">Nedir 1921 ruhu? Başkomutanlık Kanunu mudur? Mustafa Kemal'in bir yandan İngilizlerle öbür yandan Enverciler arasında sıkışıp orduya sığınması mıdır? Kuvayı Milliye'nin tasfiyesi midir? Bilemedim. </div><div class="MsoNormal"><br /></div><br /><div class="MsoNormal"><br /></div><br></body></html>