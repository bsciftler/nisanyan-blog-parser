<!DOCTYPE html><html lang="tr"><head><meta charset="UTF-8"><title>Document</title></head><body><h1>Hikmet incileri 5</h1><a href='http://nisanyan1.blogspot.com/2017/01/keyfiyet-kabak-tad-verenyanlslardan.html'>http://nisanyan1.blogspot.com/2017/01/keyfiyet-kabak-tad-verenyanlslardan.html</a><p>2017-01-30T13:30:00.003+03:00</p><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">Keyfiyet</span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Kabak tadı veren yanlışlardan. Keyfiyet “keyfilik” demek değil. Arapça <i>keyfa</i>, yani “nasıl”dan, “nasıllık” demek. Esasen “nitelik” ile eş anlamlı. Daha çok, “bir şeyin ya da olayın özgül niteliklerinin toplamı” gibi. Misal: Keyfiyeti müdür beye arz ettim. Zıddı “kemiyet”tir. Güzel bir kelime, harcanması yazık. <o:p></o:p></span></div><div class="MsoNormal"><br /></div><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">Kapitalizm<o:p></o:p></span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">“Dünya o kadar tuhaf bir hal aldı ki, kapitalizmin kalesi sayılan ABD’nin müstakbel başkanı tüm serbest ticaret anlaşmalarını yaratacağını söylerken, dünyanın en büyük komünist partisi tarafından yönetilen Çin’in lideri XiJinping, Davos’ta çıkıp serbest ticareti ve globalleşmeyi savunuyor.” Aslı Aydıntaşbaş<o:p></o:p></span></div><div class="MsoNormal"><br /></div><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">TRT günlükleri<o:p></o:p></span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Richard Strauss, <i>Capriccio</i> operasının yaylı çalgılar altılısı için prelüdü. Asalet ve ağırbaşlılıkla dolu bir eser. 1942 tarihliymiş. Cücelerin istila ettiği bir dünyada böyle bir dev nasıl yürüyebildi?<o:p></o:p></span></div><div class="MsoNormal"><br /></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">İki gün sonra yine Richard Strauss, op.39, no 4 mü 5 mi duyamadım, <i>Befreit</i> adlı şarkı. Tüyler ürpertici bir güzellik. <o:p></o:p></span></div><div class="MsoNormal"><br /></div><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">Palm yağı<o:p></o:p></span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Başka ülkeleri bilmem, Sri Lanka’da A’dan Z’ye her şeyi palm yağında kızartıyorlar. Her yemekte uzaktan uzağa Reksona tuvalet sabunu tadı duyuluyor. Kanser oranları yüksek miymiş? Hiç sanmam.<o:p></o:p></span></div><div class="MsoNormal"><br /></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Çağdaş hayatın geyikleri bunlar. <o:p></o:p></span></div><div class="MsoNormal"><br /></div><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">İşgücü <o:p></o:p></span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Davos’ta demişler ki, kadınların işgücüne katılımında önemli adımlar atılırsa ülkeler çağa ayak uydurabilir, mutlu ve sağlıklı bir geleceğe doğru emin adımlarla ilerleyebilirmiş. Miş. İyi de, önümüzdeki dönemde istihdam kapasitesinde ve işgücü talebinde feci düşüşler beklenirken kadınlar daha çok çalışsın demek niye? Milyonlarca insanı evine yollarken kadınlara niye öncelik verilmesin? “İşgücüne katılmak” iyi bir şey mi? <o:p></o:p></span></div><div class="MsoNormal"><br /></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Hani kölelik kötüydü?<o:p></o:p></span></div><div class="MsoNormal"><br /></div><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">Demokrasinin sonu<o:p></o:p></span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Mounk ve Foa’nın <a href="https://www.nytimes.com/2016/11/29/world/americas/western-liberal-democracy.html" target="_blank">araştırması</a> ne kadar güvenilirdir bilemem. Ama sonuçları dehşet. Dünyanın sayılı<a href="https://www.blogger.com/null" name="_GoBack"></a> ülkelerinde 35 yas alti nüfusta “illa ki demokrasi şart” diyenlerin oranı yeri öpüyor; Hollanda ve ABD’de %30 dolayı, İngiltere ve Yeni Zelanda’da %25’in az üstü. Buna karşılık yetmişlik ihtiyarlar arasında demokrasi hala muteber, %70 dolaylarında destek var.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;"><br /></span></div><div class="separator" style="clear: both; text-align: center;"></div><div class="MsoNormal"><div class="separator" style="clear: both; text-align: center;"><a href="https://2.bp.blogspot.com/-0Ar__5dSOV0/WI8WUscrbuI/AAAAAAAAAW8/xQv_di0f-1M0DLRzrxjqwo_FpzY6lAdQACLcB/s1600/gr.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" height="339" src="https://2.bp.blogspot.com/-0Ar__5dSOV0/WI8WUscrbuI/AAAAAAAAAW8/xQv_di0f-1M0DLRzrxjqwo_FpzY6lAdQACLcB/s640/gr.jpg" width="640" /></a></div><span style="font-family: &quot;times new roman&quot; , &quot;serif&quot;; font-size: 12.0pt;"><br /></span></div><div class="separator" style="clear: both; text-align: center;"></div><div class="separator" style="clear: both; text-align: center;"></div><div class="MsoNormal"><br /></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Doğruysa bu iş bitmiş demektir. Demek ki demokrasi tapkınlığı 1930’ların 40’ların krizlerine verilmiş bir konjonktürel tepkiymiş, çağını doldurmuş. Değişmez güdüler olan özgürlük ve güvenlik arayışına artık yeni formüllerle cevap bulmak gerekiyor.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;"><o:p>&nbsp;</o:p></span><span style="font-family: &quot;times new roman&quot; , serif; font-size: 12pt;">&nbsp;</span></div><div class="MsoNormal"><b><u><span style="font-family: &quot;times new roman&quot; , &quot;serif&quot;; font-size: 12.0pt;">Lastik</span></u></b></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt;">Yazılarım neden hep kısa başlayıp durmadan uzuyor?<o:p></o:p></span></div><br></body></html>