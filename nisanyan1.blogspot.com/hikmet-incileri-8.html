<!DOCTYPE html><html lang="tr"><head><meta charset="UTF-8"><title>Document</title></head><body><h1>Hikmet incileri 8</h1><a href='http://nisanyan1.blogspot.com/2017/02/hikmet-incileri-8.html'>http://nisanyan1.blogspot.com/2017/02/hikmet-incileri-8.html</a><p>2017-02-15T15:35:00.000+03:00</p><div class="MsoNormal"><u>Mühür<o:p></o:p></u></div><div class="MsoNormal"><a href="http://www.haberturk.com/gundem/haber/1368213-sahte-diplomayla-20-yil-lisede-ogretmenlik-yapti">"20 Yıllık sahte öğretmen"</a> sahte sayılabilir mi? Öğretmenlik sıfatı bileğinin hakkıyla kazanılan bir şey mi yoksa, üfürükten bir devlet dairesinin basacağı bir mühürden mi ibaret?</div><div class="MsoNormal"><br /></div><div class="MsoNormal">Hazır konu oraya gelmişken MEB damgalı öğretmenlerin yüzde kaçı sahte öğretmen sizce? Benim kendi tecrübemden ve çocuklarımınkinden çıkardığım kadarıyla %95 ila %98 gibi bir şey olmalı. </div><div class="MsoNormal"><br /></div><div class="MsoNormal"><u>Tesadüf<o:p></o:p></u></div><div class="MsoNormal">Gambia cumhurbaşkanı Yahya Jammeh'i tanıdınız. 22 yıl memleketin üstüne çöktükten sonra seçim kaybetti, çamura yatmayı denedi, olmayınca devlet hazinesini soyup kaçtı. Giderayak eline aldığı kitaba dikkat edin. </div><div class="MsoNormal">Halen TC cezaevlerine resmen sokulmasına izin verilen tek kitap aynısı. </div><div class="MsoNormal"><br /></div><div class="separator" style="clear: both; text-align: center;"><a href="https://1.bp.blogspot.com/-jQO89uHXayo/WKQgiIej5CI/AAAAAAAAAXg/IFM1A7vAGpYRPkjE1FTUaWGlb7Bn6TEqwCLcB/s1600/ga.jpg" imageanchor="1" style="margin-left: 1em; margin-right: 1em;"><img border="0" height="188" src="https://1.bp.blogspot.com/-jQO89uHXayo/WKQgiIej5CI/AAAAAAAAAXg/IFM1A7vAGpYRPkjE1FTUaWGlb7Bn6TEqwCLcB/s320/ga.jpg" width="320" /></a></div><div class="MsoNormal"><br /></div><div class="MsoNormal"><br /></div><div class="MsoNormal"><u>Referandum<o:p></o:p></u></div><div class="MsoNormal">"Hayır"ı desteklemek için yapılacak en iyi iş nedir, size söyleyeyim. CHP'nin susması ve ortalıktan çekilmesidir. Allah göstermesin, "hayır" oyunun "CHP yandaşlığı" ile eşitlenmesi halinde yüzde 25 ila bilemedin %30 kaçınılmaz olur. </div><div class="MsoNormal"><br /></div><div class="MsoNormal"><u>Esed<o:p></o:p></u></div><div class="MsoNormal">Esad mı Esed mi sorunsalının ideolojik önemini anlamadığımı itiraf edeyim. Adamın soyadı elif-sin-dal ile, İngilizce usule göre Asad, Türkçe yerleşik usule göre Esed, "Arslan" demek. Bizim Esat diye bildiğimiz erkek adı ayın ile Es<span class="ety41">ˁad'dır, "en kutlu" ya da "çok mutlu" anlamında. Doğrusu Esed ise Esed, adamı sevmekle ya da sevmemekle ne ilgisi var?<o:p></o:p></span></div><div class="MsoNormal"><span class="ety41"><br /></span></div><div class="MsoNormal"><span class="ety41">Ayrıca İngilizcesi Abu Dhabi olan ülkenin adı Türkçenin bin yıllık kurallarına göre Ebu Zâbi olmalıydı, o da aklımızda olsun. <o:p></o:p></span></div><div class="MsoNormal"><br /></div><div class="MsoNormal"><span class="ety41"><u>TRT3 günlükleri<o:p></o:p></u></span></div><div class="MsoNormal"><span class="ety41">31 Ocak kontrbasçı Tahir Sümer resitali. Önce 23 Nisan mı diye düşünüyorsun. İlkokul öğrencisi olsa gülümseyip başını okşarsın, "çocuğum sana başka meslek düşünelim" dersin. Ama değilmiş. Hacettepe'de hoca ve profesyonelmiş. İşin enteresanı alkışlanıyor da. <o:p></o:p></span></div><div class="MsoNormal"><br /></div><div class="MsoNormal"><span class="ety41"><u>Meral Danış Beştaş<o:p></o:p></u></span></div><div class="MsoNormal"><span class="ety41"><u><br /></u></span></div><div class="separator" style="clear: both; text-align: center;"><a href="https://1.bp.blogspot.com/-cRdagZqTfm8/WKQg1gk7vFI/AAAAAAAAAXo/kXzei1jRBbkgCDPdwUsUTtf9A-hKc9NVwCLcB/s1600/mer.jpg" imageanchor="1" style="margin-left: 1em; margin-right: 1em;"><img border="0" height="180" src="https://1.bp.blogspot.com/-cRdagZqTfm8/WKQg1gk7vFI/AAAAAAAAAXo/kXzei1jRBbkgCDPdwUsUTtf9A-hKc9NVwCLcB/s320/mer.jpg" width="320" /></a></div><div class="MsoNormal"><span class="ety41"><u><br /></u></span></div><div class="MsoNormal"><span class="ety41">Mecliste en beğendiğin şahıs kim diye sorarsan, tabii Sırrı Süreyya'dan sonra, HDP Adana Milletvekili Meral Danış Beştaş. Ne kadar şahane bir cumhurbaşkanı olurdu, değil mi? <o:p></o:p></span></div><div class="MsoNormal"><br /></div><div class="MsoNormal"><br /></div><div class="MsoNormal"><br /></div><br></body></html>