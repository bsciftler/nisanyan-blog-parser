<!DOCTYPE html><html lang="tr"><head><meta charset="UTF-8"><title>Document</title></head><body><h1>Hikmet incileri 9</h1><a href='http://nisanyan1.blogspot.com/2017/02/hikmet-incileri-9.html'>http://nisanyan1.blogspot.com/2017/02/hikmet-incileri-9.html</a><p>2017-02-15T18:37:00.000+03:00</p><div class="MsoNormal"><u>TRT3 günlükleri<o:p></o:p></u></div><div class="MsoNormal">Cumartesi akşamları Vefa Çiftçioğlu ile Antonio Pirolli'nin Yorum-Analiz programı. Antonio ilginç şeyler anlatacak gibi oluyor, lafı toparlayamıyor, ımm ve gımm'larda boğuluyor. Vefa boş laf çayırlarında deli bir tay gibi. İyi bir program olabilirdi. Henüz olamamış.</div><div class="MsoNormal"><br /></div><div class="MsoNormal"><u>PEN <o:p></o:p></u></div><div class="MsoNormal">PEN Club; ikinci sınıf yazarlar karteli. Tescilli yazmanlardan meslek örgütü kurma fikri Sovyet memurokrasisinin insanlığa armağanıydı. Batılılar oradan taklit ettiler. Soğuk savaşla birlikte çağı geçti.</div><div class="MsoNormal">Zülfü Livaneli'nin içinde olduğu bir heyetten kime ne fayda gelebilir? </div><div class="MsoNormal"><br /></div><div class="MsoNormal"><u>Junot Diaz<o:p></o:p></u></div><div class="MsoNormal"><a href="https://www.amazon.com/Brief-Wondrous-Life-Oscar-Wao/dp/1594483299">The Brief Wondrous Life of Oscar Wao</a>. İnsanı ta dibinden sarsan muhteşem bir roman. New York'un Dominicano gettosunun diliyle yazılmış insancıl bir destan, gönlünü ve kafanı büyüten cinsten. <br /><br /></div><div class="MsoNormal">Dili piç kurusu bir dil.&nbsp; Türkçeye ya da başka bir dile nasıl çevrilir bilemedim. </div><div class="MsoNormal"><br /></div><div class="MsoNormal"><u>Dil bilgisi<o:p></o:p></u></div><div class="MsoNormal">Sanırım halen dünyada ortalama İngilizce bilgisinin en düşük olduğu ülke ya da ülkelerden biri Türkiye. Beceriksizlik midir, yoksa bilinçli bir politikanın sonucu mudur diye insan ister istemez düşünüyor. 79 milyonu eşek ahırına hapsetmenin bundan daha mükemmel bir yöntemi olabilir miydi? </div><div class="MsoNormal"><br /></div><div class="MsoNormal"><br /></div><br /><div class="MsoNormal"><br /></div><br></body></html>