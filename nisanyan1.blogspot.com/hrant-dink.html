<!DOCTYPE html><html lang="tr"><head><meta charset="UTF-8"><title>Document</title></head><body><h1>Hrant Dink</h1><a href='http://nisanyan1.blogspot.com/2012/05/hrant-dink.html'>http://nisanyan1.blogspot.com/2012/05/hrant-dink.html</a><p>2012-05-07T14:40:00.000+03:00</p><br /><div class="MsoNormal"><span style="font-family: 'Times New Roman', serif; line-height: 115%;"><i>Sonbaharda çıkacak olan otobiyografimden bir bölüm. Hepsi bu kadar ağır mevzular değil ama, üzülmeyin.</i></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">İlk kez Helsinki Yurttaşlar Derneği</span><span style="font-family: 'Times New Roman', serif; line-height: 115%;">’nin düzenlediği bir panelde tanıştık. 1999 sonlarıydı sanırım. Ben o tür yerlere “Ermeni</span><span style="font-family: 'Times New Roman', serif; line-height: 115%;">“ sıfatıyla çağrılmayı sevmem. Kendimi aşağılanmış hissederim, sanki benim fikrimin veya kişiliğimin bir değeri yokmuş, ancak Mağdur’un – yahut Yabancı’nın, ya da vıcık vıcık yağlı Dolma-Topik Kardeşliğinin – temsilcisi olarak ilgiye değermişim gibi. O yüzden panele Türk kimliğine dair keskin bir bildiriyle gittim; “Türk” kelimesinin resmi cumhuriyet</span><span style="font-family: 'Times New Roman', serif; line-height: 115%;">&nbsp;söyleminde taşıdığı anlamları irdeledim. Hrant</span><span style="font-family: 'Times New Roman', serif; line-height: 115%;">&nbsp;ise “Ermeni” kontenjanından konuştu. Güzel konuştu, duygusal konuştu. Söylediklerinde hak vermediğim bir şey yoktu. Ama içten içe beni iten, tanımlayamadığım bir şey de vardı. Tutturduğu duygusal ton bana göre değildi belki. <b>Duygusallık zayıflara mahsustur</b>. Neden beni zayıf konuma düşüren bir kisveyi sırtımda taşıyayım? Neden kendimi acındırayım?<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Türk konuklar açısından öyle bir sorun yoktu elbette. Adam mağdur. Mağduriyetini onurla taşıyor. Dostluk eli uzatıyor. Daha ne? Tayyip Erdoğan</span><span style="font-family: 'Times New Roman', serif; line-height: 115%;">&nbsp;da dinleyiciler arasındaydı, o tarihte hapisten yeni çıkmış, sıfatsız. Alkışladı mıydı, hatırlamıyorum.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Agos</span><span style="font-family: 'Times New Roman', serif; line-height: 115%;">’ta gurur duyulacak bir iş yapıyordu. Gencecik tecrübesiz bir kadroyla Türkiye’nin en iyi haftalık gazetesini çıkarıyordu. Ellibin nüfuslu Ermeni</span><span style="font-family: 'Times New Roman', serif; line-height: 115%;">&nbsp;cemaatinden çıkan gazete ayarında <b>ellibin nüfuslu birkaç kasabada</b> gazete çıksa memleket cennet olmaz mı? Gene de içimi kemiren o duygudan kurtulamadım. Mazlumluk üzerinden Türklerle kurmaya çalıştığı duygusal bağ bana hitap eden bir bağ değildi. Ben mazlumum, sen de mazlumsun. Zalim kim peki? Emperyalist</span><span style="font-family: 'Times New Roman', serif; line-height: 115%;">&nbsp;Batı! Bence fazla kolay bir çözümdü. Ne münasebet? Neden mazlum olayım? <b>Zalimlere acımak daha kolay gelir bana</b>.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><br /></div><div class="MsoNormal"><u><span style="font-family: 'Times New Roman', serif; line-height: 115%;">Son buluşma<o:p></o:p></span></u></div><div class="MsoNormal"><span style="font-family: 'Times New Roman', serif; line-height: 115%;">28 Aralık 2006’da gene bir panelde buluştuk. Tehditler alıyordu, çok tedirgindi. Halini iyi görmedim. Yemek arasında kenara çekip sohbet ettim. Korksan da korktuğunu belli etmemelisin. Başını dik tutmalısın. Korkunca köpekler daha beter üstüne gelir,<b> geri havlasan kaçarlar</b>. <o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Birkaç gün dinlenmeye Şirince</span><span style="font-family: 'Times New Roman', serif; line-height: 115%;">’ye davet ettim. Hemen gelemezmiş ama Ocak sonuna doğru Etyen</span><span style="font-family: 'Times New Roman', serif; line-height: 115%;">’le beraber gelirmiş. “<b>Patriği de çağırayım, dört kol poker çeviririz</b>,” dedim şakadan. Patrikle</span><span style="font-family: 'Times New Roman', serif; line-height: 115%;">&nbsp;aralarında benim anlamsız bulduğum bir çekişme vardı. “Öyle bir şey yaparsan öldürürüm seni bak,” diye parmak salladı. Gitti.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Öğleden sonraki oturumda Cengiz Çandar</span><span style="font-family: 'Times New Roman', serif; line-height: 115%;">&nbsp;vardı. “TC</span><span style="font-family: 'Times New Roman', serif; line-height: 115%;">’nin Ermeni</span><span style="font-family: 'Times New Roman', serif; line-height: 115%;">&nbsp;sorunu yok, Hrant</span><span style="font-family: 'Times New Roman', serif; line-height: 115%;">&nbsp;sorunu var,” diye kendince espri yaptı. Yanında Perihan Mağden</span><span style="font-family: 'Times New Roman', serif; line-height: 115%;">&nbsp;oturuyordu, mikrofonu çekti, “<b>bir de Sevan sorunu var galiba</b>,” diye ekledi. Gülen güldü.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><br /></div><div class="MsoNormal"><u><span style="font-family: 'Times New Roman', serif; line-height: 115%;">TC</span></u><u><span style="font-family: 'Times New Roman', serif; line-height: 115%;">’yi yıkan kurşun<o:p></o:p></span></u></div><div class="MsoNormal"><u><span style="font-family: 'Times New Roman', serif; line-height: 115%;"><br /></span></u></div><div class="MsoNormal"><span style="font-family: 'Times New Roman', serif; line-height: 115%;">Cinayetin işlendiği gün olay yerinden birkaç yüz metre ötedeydim. Beş on dakika içinde duyuldu. Acı ve öfkenin, dipten kabaran bir sarsıntı gibi, dalga dalga şehre yayılışını hissettim sanki. Bana da çarptı. Lanet olsun! <b>Bu memlekette yaşanmaz</b>! Yaşanacağını düşünende zaten salaklık!<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Agos</span><span style="font-family: 'Times New Roman', serif; line-height: 115%;">’un önüne gittim. Cinayeti kimin işlettiğine dair en ufak bir şüphem yoktu; bugün de yok. Televizyonlardan biri kamera tuttu. Katillerin kim olduğunu <b>Türkiye’de aklı olan herkesin bildiğini</b>, ama kimsenin bunu yüksek sesle telaffuz etmeye cesaret edemeyeceğini söyledim.<a href="file:///C:/Users/SONY/Documents/Otobiyografi/Aslanl%C4%B1%20Yol%20-%20indeksli%20hali.docx#_ftn1" name="_ftnref1" title=""><span class="MsoFootnoteReference"><span class="MsoFootnoteReference"><span style="line-height: 115%;">[1]</span></span></span></a>Dışarıda solcu görünen birtakım gençler slogan atıyordu, “katil kapitalizm,” “kahrolsun emperyalizm</span><span style="font-family: 'Times New Roman', serif; line-height: 115%;">,” vs. vs. “Bunların işi hedef saptırmaktır,” dedim, “cinayeti tasarlayan adamlar için yüz tane çapulcu genci örgütlemek çocuk oyuncağı olsa gerek.”<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Asıl kahredici olan cinayetin kendisi değildi. Sonuçta hepimiz öleceğiz, kafanın arkasından üç kurşunla gitmek de ölmenin en kötü şekli değil. Kahredici olan, televizyonda boy gösteren Devlet şakşakçılarının suratında beliren yarı-bastırılmış şırıtıştı. Sabık bakanlardan Hasan Celal Güzel</span><span style="font-family: 'Times New Roman', serif; line-height: 115%;">&nbsp;ve daha başka birkaçı çıktı, cinayetin Türkiye’yi zor durumda bırakmak için “Ermeni</span><span style="font-family: 'Times New Roman', serif; line-height: 115%;">&nbsp;çevrelerince” işlenmiş olabileceği ihtimalini ortaya attı. Başka biri Samast</span><span style="font-family: 'Times New Roman', serif; line-height: 115%;">&nbsp;soyadının “Türkçe olmadığına” işaret etti, hani <b>belki</b> <b>soyu bozuk yabancı ajanıdır </b>edalarında. Mikrofon tutulan vatandaşlar, “Ermeni bile olsa” insanlara hoşgörü şey etmek gerektiğinde mutabık kaldılar. Türk kültüründe ne vardı? Hoşgörü vardı örtmenim!<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Ayrıca yüzsüzlük, pişkinlik, ahlaksızlık ve cehalet vardı. Ama onları kimse belirtme gereği duymadı.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Cenaze günü Rakel</span><span style="font-family: 'Times New Roman', serif; line-height: 115%;">&nbsp;Dink’in tüyler ürpertici konuşmasını dinledim: “Bir bebekten katil yaratan karanlığı sorgulamadan hiçbir şey yapılamaz dostlarım.” Püf noktası buydu, bu kadar basit. Katile öfke kusmak değildi marifet. Ona o cüreti – <b>ahlaki kaygıları tuzla buz eden o arsız sırıtışı</b> – veren zihin dünyası sorgulanmalıydı. Rakel adını koymadı gerçi, ama karanlığın adı apaçık ortadaydı. Tetikçiye emniyette Türk bayraklarıyla poz verdirildiğinde fonda görünen özdeyiş ve altındaki imza yeterdi anlatmaya. Sırıtan kafalara sırıtma gücü veren şey, arkalarına aldıkları o kutsal isimdi. Dayanışmalarının simgesiydi. Onun gücünü hissettiklerinde her türlü yalanı yüzleri kızarmadan söyleyecek, sonsuz cehaletlerini gururla taşıyacak, hiç tanımadığı insanları vatan haini soysuz düşman diye damgalayacak, vicdanı ve hakikati ideolojik hırsı uğruna teferruat sayacak pişkinliği kazanıyorlardı.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Bir bebekten katil yaratan karanlık, <b>TC</b></span><b><span style="font-family: 'Times New Roman', serif; line-height: 115%;">’nin kurucu figürüydü</span></b><span style="font-family: 'Times New Roman', serif; line-height: 115%;">.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal" style="margin-bottom: 4.0pt;"><br /></div><div class="MsoNormal"><u><span style="font-family: 'Times New Roman', serif; line-height: 115%;">Doğru ülke, yanlış cumhuriyet<o:p></o:p></span></u></div><div class="MsoNormal"><span style="font-family: 'Times New Roman', serif; line-height: 115%;">Cenaze yürüyüşü Osmanbey</span><span style="font-family: 'Times New Roman', serif; line-height: 115%;">’de başladı, Taksim</span><span style="font-family: 'Times New Roman', serif; line-height: 115%;">’den Tarlabaşı</span><span style="font-family: 'Times New Roman', serif; line-height: 115%;">’na indi, köprüyü geçti, Aksaray</span><span style="font-family: 'Times New Roman', serif; line-height: 115%;">’a tırmandı, Kumkapı</span><span style="font-family: 'Times New Roman', serif; line-height: 115%;">’ya ulaştı. Yol boyu katılanlarla büyüdü, muazzam bir insan seline dönüştü. Epey miting gördüğüm halde böylesine hiç tanık olmamıştım. Örgüt yoktu. Kalabalık görünsün diye oraya getirilmiş, eş dost hatırına gelmiş kimse yoktu. Yüzbinlerce insan, içten gelen bir acıyla yalnız, bir şey yapamamanın utancıyla sessiz, acısını ve utancını paylaşmaya gelmişti. Yeter artık! O gün <b>TC</b></span><b><span style="font-family: 'Times New Roman', serif; line-height: 115%;">&nbsp;rejiminin çatırdadığını hissettim</span></b><span style="font-family: 'Times New Roman', serif; line-height: 115%;">. Bu insanlar, o hilkat garibesini daha fazla taşıyamaz. Taşımayacak.<o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Kendimi mi kandırıyordum? Belki. Türkiye’de kalışımı haklı çıkarmak için bir umut ışığına ihtiyacım vardı, belki de o ışığı bulmaya çalışıyordum. “<b>Bu ülkede seni yaşatmazlar</b>,” diye bilgiçlik taslayan eş dost ve akrabaya otuz seneden beri burun kıvırmıştım. Şimdi onlar haklıymış diyemezdim. Mücadeleye devam etmek için, uğruna mücadele etmeye değecek bir şey olduğuna inanman lazım. Evet, bu ülkede savunmaya değer bir şeyler var. Evet, doksan seneden beri memleketin ufkunu karartan gölgeden kurtulmak zor da olsa mümkün. <o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">1994-95’te yazıp o günden beri bir rafta uyumaya terk ettiğim Atatürk</span><span style="font-family: 'Times New Roman', serif; line-height: 115%;">&nbsp;kitabımı yayınlamaya o gün karar verdim. Sonucu ne olursa olsun. İkinci bir Dink cinayetine <b>petkaları sıkar mı</b>? Zor!<o:p></o:p></span></div><div class="MsoNormal" style="margin-bottom: 4.0pt;"><br /></div><div class="MsoNormal"><u><span style="font-family: 'Times New Roman', serif; line-height: 115%;">Korksak da mı bastırsak?<o:p></o:p></span></u></div><div class="MsoNormal"><span style="font-family: 'Times New Roman', serif; line-height: 115%;">2007 ilkbaharının berbat ortamında, gene de, hemen baskıya girmeye cesaret edemedim. Ahmet Altan</span><span style="font-family: 'Times New Roman', serif; line-height: 115%;">’a danıştım. 27 Nisan muhtırasından birkaç gün önceydi. Delirdiğime hükmetti; bir müddet yurt dışına gitmemi tavsiye etti. Tınmadım. Korsan bir baskı çıkardım. Yıllar önce bir sofrada Joseph Brodsky</span><span style="font-family: 'Times New Roman', serif; line-height: 115%;">’den <b>Rus</b></span><b><span style="font-family: 'Times New Roman', serif; line-height: 115%;">&nbsp;samizdatının yöntemlerini</span></b><span style="font-family: 'Times New Roman', serif; line-height: 115%;">öğrenmiştim; onları uyguladım. Sahte künye basacaksın, matbaacıyı yakamasınlar. Eski tarih koyacaksın, mahkemelik olursa zaman aşımına girebilsin. <o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><br /></span></div><div class="MsoNormal"><span style="font-family: 'Times New Roman', serif; line-height: 115%;">Aklına güvendiğim ikiyüz kişiye kitabı elden dağıttım. Ummadığım ölçüde pozitif tepkiler aldım. Taksim</span><span style="font-family: 'Times New Roman', serif; line-height: 115%;">’deki Genç Siviller</span><span style="font-family: 'Times New Roman', serif; line-height: 115%;">&nbsp;lokalinde bir konferans dizisi verdim. İlgi gördü. Bilgi Üniversitesi</span><span style="font-family: 'Times New Roman', serif; line-height: 115%;">’nde daha geniş çaplı tekrarladım. <b>Dünyanın sonu gelmedi</b>. Sonunda cesaretimi topladım, 2008 Mayısında kitap piyasaya çıktı.<span class="MsoFootnoteReference"><span class="MsoFootnoteReference"><span style="line-height: 115%;"><a href="file:///C:/Users/SONY/Documents/Otobiyografi/Aslanl%C4%B1%20Yol%20-%20indeksli%20hali.docx#_ftn2" name="_ftnref2" title="">[2]</a></span></span><a href="file:///C:/Users/SONY/Documents/Otobiyografi/Aslanl%C4%B1%20Yol%20-%20indeksli%20hali.docx#_ftn2" name="_ftnref2" title=""></a></span><o:p></o:p></span></div><div class="MsoNormal"><span style="font-family: 'Times New Roman', serif; line-height: 115%;"><span class="MsoFootnoteReference"><span class="MsoFootnoteReference"><br /></span></span></span></div><div class="MsoNormal"><span style="font-family: 'Times New Roman', serif; line-height: 115%;">Belden aşağı vuracaklarını tahmin etmiştim. Gene de insan tam tahayyül edemiyor yapabilecekleri alçaklığın boyutunu. Başına geldiği zaman şaşırıyorsun.<b style="font-size: 10pt;"><br clear="all" style="mso-special-character: line-break; page-break-before: always;" /></b><span style="font-size: x-small;"><o:p></o:p></span></span></div><div class="MsoNormal"><span style="font-family: 'Times New Roman', serif; font-size: 10pt; line-height: 115%;"><br /></span></div><div><br /><hr align="left" size="1" width="33%" /><div id="ftn1"><div class="MsoFootnoteText"><a href="file:///C:/Users/SONY/Documents/Otobiyografi/Aslanl%C4%B1%20Yol%20-%20indeksli%20hali.docx#_ftnref1" name="_ftn1" title=""><span class="MsoFootnoteReference"><span style="font-family: 'Times New Roman', serif; font-size: 9pt;"><span class="MsoFootnoteReference"><span style="font-size: 9pt; line-height: 115%;">[1]</span></span></span></span></a><span style="font-family: 'Times New Roman', serif; font-size: 9pt;"> Nitekim, aradan geçen beş yıla rağmen, bugüne dek kimse açıkça isim ve rütbe telaffuz etmeye cesaret edemedi, Hrant’ın arkadaşları ve bilumum sevenleri dahil.<o:p></o:p></span></div></div><div id="ftn2"><div class="MsoFootnoteText"><a href="file:///C:/Users/SONY/Documents/Otobiyografi/Aslanl%C4%B1%20Yol%20-%20indeksli%20hali.docx#_ftnref2" name="_ftn2" title=""><span class="MsoFootnoteReference"><span style="font-family: 'Times New Roman', serif; font-size: 9pt;"><span class="MsoFootnoteReference"><span style="font-size: 9pt; line-height: 115%;">[2]</span></span></span></span></a><span style="font-family: 'Times New Roman', serif; font-size: 9pt;"> Sevan Nişanyan, <i>Yanlış Cumhuriyet</i></span><span style="font-family: 'Times New Roman', serif; font-size: 9pt;"><i>: Atatürk</i></span><span style="font-family: 'Times New Roman', serif; font-size: 9pt;"><i>&nbsp;ve Kemalizm hakkında 51 Soru,</i>ilk basım Kırmızı Yay. 2008, beşinci ve sonraki basımlar Everest Yay.&nbsp;<o:p></o:p></span></div></div></div><br></body></html>