<!DOCTYPE html><html lang="tr"><head><meta charset="UTF-8"><title>Document</title></head><body><h1>Hukukçunuz diyor ki</h1><a href='http://nisanyan1.blogspot.com/2012/01/hukukcunuz-diyor-ki.html'>http://nisanyan1.blogspot.com/2012/01/hukukcunuz-diyor-ki.html</a><p>2012-01-02T17:41:00.001+02:00</p><br /><div class="MsoNormal"></div><div class="MsoNormal"><i>(Radikal, 2 Ocak 2012)</i></div><div class="MsoNormal"><i><br /></i></div><div class="MsoNormal"><b>SORU 1: Soykırımı kabul etse Türkiye ceza alır mı?</b></div><div class="MsoNormal"><br /></div><div class="MsoNormal">Birleşmiş Milletler’in 1948 tarihli Soykırım Suçunu Önleme ve Cezalandırma Sözleşmesi soykırımı <b>bireysel bir suç</b> olarak tanımlar.<a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftn1" name="_ftnref1" title=""><span class="MsoFootnoteReference"><span class="MsoFootnoteReference"><span style="color: black; font-family: Calibri, sans-serif; font-size: 11pt; line-height: 115%;">[1]</span></span></span></a>Sözleşme uyarınca soykırım işleyen, işlemeye teşebbüs eden, kamuoyunu soykırıma teşvik eden ve soykırımda suç ortağı olan KİŞİLER suçun işlendiği ülkede veya uluslararası mahkemede yargılanır (madde VI). Taraf ülkeler, suçlu kişileri etkili bir şekilde cezalandırmayı (madde V), gerekirse adi suçlu statüsünde sınırdışı etmeyi (madde VII) ve yargılama konusunda BM organları ile işbirliği yapmayı (madde VIII) taahhüt ederler. “Ülkenin yargılanması” gibi hukuken anlamsız bir kavrama yer verilmemiştir. Tazminattan da söz edilmemiştir.<o:p></o:p></div><div class="MsoNormal"><br /></div><div class="MsoNormal">Demek ki Türkiye Cumhuriyeti, soykırım suçunu inkâr etmekle “Türkiye” veya “Türkler” adı verilen soyut varlıkları değil, suç işlediği iddia edilen birtakım KİŞİLERİ savunmaktadır. Türkiye’nin soykırımı itiraf etmesi “Türkiye’yi” veya “Türkleri” zedelemez; Türk kamuoyunun düne dek matah adamlar sandığı bazı kişilerin adi suçlu olduğunu kabul etmesi anlamına gelir.<o:p></o:p></div><div class="MsoNormal"><br /></div><div class="MsoNormal">Sözleşme en son Sırp ve Hırvat savaş suçlularını yargılamada kullanılmıştır. Dikkat buyurun: yargılanan Hırvatistan veya Sırbistan değildir; bu ülkelerin vatandaşı olan birtakım kişilerdir. Ancak iki ülke, mahkemece aranan sanıkları bulma ve teslim etme konusunda ayak diredikleri için, suçluları koruma faslından birtakım diplomatik ve ekonomik baskılara maruz kalmışlardır.<o:p></o:p></div><div class="MsoNormal"><br /></div><div class="MsoNormal">Bir suçtan ötürü suçlu kişinin çocukları, akraba ve taallukatı, yurttaşları veya yandaşları cezalandırılamaz; bu bir temel hukuk kuralıdır. 1915-22 katliamlarında rol alan kimse bugün hayatta olmadığına göre, demek ki, Ermeni soykırımına ilişkin bir yargılamadan herhangi bir gerçek hukuki sonuç çıkması mümkün değildir.<o:p></o:p></div><div class="MsoNormal"><br /></div><div class="MsoNormal"><b>SORU 2: Soykırım suçu 1948’de tanımlandı. Geriye işletilmesi hukuka aykırı değil mi?<o:p></o:p></b></div><div class="MsoNormal"><br /></div><div class="MsoNormal">Suçun 1948’de hukuken tanımlanmış olması, daha önce bu suçun işlenmiş olamayacağını göstermez. Misal: Türk hukukunda “suç işleme amaçlı örgüt kurma suçu” ilk 1991’de tanımlandı. Türkiye’de 1991’den önce çeteler mafyalar yoktu mu diyeceğiz?<o:p></o:p></div><div class="MsoNormal"><br /></div><div class="MsoNormal">1948’de müeyyideye bağlanan bir suçtan ötürü 1915’te suç işleyen kişiler cezalandırılamaz deniyorsa bakın bu doğru olabilir. Ceza hukukunda geriye teşmil olmaz. 1915 faillerinden hayatta olanlar 1948’den sonra yeni mevzuata göre yargılansaydı muhtemelen hukuka aykırı olurdu. Ya da belki olmazdı, çünkü 1945 Nürnberg mahkemeleri de kısmen suç tarihinden sonra oluşturulmuş içtihatlara göre mahkûmiyet kararları verdiler. Ama sonuçta bugün 1915 faillerinden hayatta kalan kimse olmadığına göre konu kadüktür. Tartışacak bir mevzu yoktur.<o:p></o:p></div><div class="MsoNormal"><br /></div><div class="MsoNormal"><b><span style="background-attachment: initial; background-clip: initial; background-color: white; background-image: initial; background-origin: initial;">SORU 3: Soykırım kavramı 1948’de hukuki anlam kazandığına göre, Fransa’nın bugün çıkardığı yasada hukuksuzluk yok mu? Anakronizm değil midir bu?<o:p></o:p></span></b></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Fransa'daki tasarının soykırım suçunu cezalandırmakla ilgisi yok. Fransa meclisi 2001’de çıkardığı bir yasayla 1915 olayının bir soykırım olduğuna karar verdi. Şimdi bunu inkâr etmenin, bir toplumun kimliğine ve haysiyetine yönelik aşağılama olduğuna ve nefret suçları kapsamında cezalandırılması gerektiğine karar veriyor. Buna düşünce özgürlüğü açısından karşı çıkmak mümkündür. Politik fayda ve ahlak açılarından da belki karşı çıkılabilir. Ama ortada geçmişe işletilen bir durum yok. BUGÜN işlenmekte olan AYRI bir suçun kovuşturulmasını öngörüyorlar.<o:p></o:p></span></div><div class="MsoNormal"><br /></div><div class="MsoNormal"><b><span style="background-attachment: initial; background-clip: initial; background-color: white; background-image: initial; background-origin: initial;">SORU 4: Fransa’nın çıkardığı kanun Avrupa İnsan Hakları Sözleşmesi açısından sakat değil mi?<o:p></o:p></span></b></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Avrupa İnsan Hakları Sözleşmesi (AİHS) ifade özgürlüğünü çok geniş hatlarla tanımlar ve korur, evet. Ama ifade özgürlüğü sınırsız değildir. BAŞKASININ hak ve özgürlüklerine tecavüz ettiğin noktada dur derler. Kimsenin onur ve haysiyetine saldıramazsın. Hakaret edemezsin. “Şu adamları çoluk çocuk ayırmadan öldürmek lazım, mallarını yağmalamak lazım, atalarımız öyle yapmış oh ne güzel yapmış” diyemezsin. Suçtur. Bu suçu övmek de suç mudur? Bu konuda içtihat muhtelif gerçi. Ama son yirmi yılda genel trend nefret suçlarının kapsamını genişletme yönündedir, onu da bilmek lazım.<o:p></o:p></span></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Fransız tasarısı hukuk açısından önemli bir yenilik getirmiyor. Arkasında 1990 tarihli Gayssot Yasası var.</span><span class="MsoFootnoteReference"> <a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftn2" name="_ftnref2" title=""><span class="MsoFootnoteReference"><span style="color: black; font-family: Calibri, sans-serif; font-size: 11pt; line-height: 115%;">[2]</span></span></a></span><span style="background-attachment: initial; background-clip: initial; background-color: white; background-image: initial; background-origin: initial;"> Bu yasa “insanlığa karşı suçlar” olarak tanımlanan “suikast, imha (extermination), köleleştirme, tehcir (déportation) ve sivil topluluklara karşı savaş sırasında veya savaş öncesinde işlenen diğer insanlık dışı eylemleri”</span><span class="MsoFootnoteReference"> <a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftn3" name="_ftnref3" title=""><span class="MsoFootnoteReference"><span style="color: black; font-family: Calibri, sans-serif; font-size: 11pt; line-height: 115%;">[3]</span></span></a></span><span style="background-attachment: initial; background-clip: initial; background-color: white; background-image: initial; background-origin: initial;"> toplu yerlerde ve kamuya yönelik yayın organlarında inkâr etmeyi 5 yıla kadar hapis ve 45.000 euro para cezasıyla cezalandırıyor. <o:p></o:p></span></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Öbür Avrupa ülkelerinde de buna benzer yasalar var. Alman Ceza Yasasının 1985’te kabul edilen 130. Maddesine göre “soykırımı küçümsemek, inkâr etmek veya zararsızlığını iddia etmek”</span><span class="MsoFootnoteReference"> <a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftn4" name="_ftnref4" title=""><span class="MsoFootnoteReference"><span style="color: black; font-family: Calibri, sans-serif; font-size: 11pt; line-height: 115%;">[4]</span></span></a></span><span style="background-attachment: initial; background-clip: initial; background-color: white; background-image: initial; background-origin: initial;"> suç. Nefret Suçlarına ilişkin 1994 tarihli yasayla, Yahudi soykırımını inkâr etmenin cezası &nbsp;beş yıla çıkarılmış.<o:p></o:p></span></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Avrupa Konseyi’nin 2006’da yürürlüğe giren ek protokolüyle internet ortamında “Yahudi soykırımını inkâr etmek, kabaca önemsizleştirmek (</span><span lang="FR">minimisation grossière), övmek </span><span style="background-attachment: initial; background-clip: initial; background-color: white; background-image: initial; background-origin: initial;">veya</span> <span style="background-attachment: initial; background-clip: initial; background-color: white; background-image: initial; background-origin: initial;">haklı</span> <span style="background-attachment: initial; background-clip: initial; background-color: white; background-image: initial; background-origin: initial;">göstermek”</span><span lang="FR">suç sayılıyor.</span><span class="MsoFootnoteReference"><span lang="FR"> </span><a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftn5" name="_ftnref5" title=""><span style="color: black;"><span class="MsoFootnoteReference"><span style="font-family: Calibri, sans-serif; font-size: 11pt; line-height: 115%;">[5]</span></span></span></a></span><span lang="FR"> Bu protokolü Kanada dahil 30 ülke onaylamış.<o:p></o:p></span></div><div class="MsoNormal"><br /></div><div class="MsoNormal"><span lang="FR">Almanya’daki yasaya Avrupa İnsan Hakları Mahkemesi (AİHM) nezdinde itiraz edilmiş. Mahkeme 1995 tarihli Otto Ernst Remer davasında, </span>AİHS’in hakların kötüye kullanılmasına ilişkin 17. maddesine dayanarak<span lang="FR"> itirazı reddetmiş. Tercümesi&nbsp;: soykırım inkârını </span><span style="background-attachment: initial; background-clip: initial; background-color: white; background-image: initial; background-origin: initial;">“hak ve özgürlüklerin yok edilmesine yönelik bir eylem” olarak değerlendirmiş.<o:p></o:p></span></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Emekli büyükelçi Akın Özçer’in 24 Aralık 2011 tarihi Taraf’ta çıkan nefis makalesinde belirttiği üzere, “</span>AİHM’in, önüne geldiğinde bu yasa dolayısıyla Fransa’yı mutlaka mahkûm edeceğine ilişkin değerlendirmeler iyi dilekten öteye bir anlam taşımıyor.<span style="background-attachment: initial; background-clip: initial; background-color: white; background-image: initial; background-origin: initial;">”<o:p></o:p></span></div><div class="MsoNormal"><br /></div><div class="MsoNormal"><b><span style="background-attachment: initial; background-clip: initial; background-color: white; background-image: initial; background-origin: initial;">SORU 5: Türkiye soykırımı kabul ederse tazminat hakkı doğar mı?<o:p></o:p></span></b></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Tazminat meselesinin soykırımla alakası yok. Ayrı bir konu. Farzet ki soykırım olmadı, Ermeniler burunları kanamadan memleketten gittiler. Sen, zamanın başbakanının ikrarına göre 972.000, hakikatte bir buçuk milyon kadar sivil vatandaşını çoluk çocuk, genç ihtiyar demeden yurdundan sürmüşsün. Evine, barkına, eşyasına, malına, bankadaki hesabına, davarına, tarlasına, bahçesine, dükkânına, atölyesine, fabrikasına, okuluna, kilisesine, mezarlığına el koymuşsun, yağma Hasan’ın böreği gibi yandaşlarına üleştirmişsin. Adamların belge gösterip bedel istemesine ne hakla ve hangi yüzle itiraz edebilirsin?<o:p></o:p></span></div><div class="MsoNormal"><br /></div><div class="MsoNormal"><b><span style="background-attachment: initial; background-clip: initial; background-color: white; background-image: initial; background-origin: initial;">SORU 6: Türkiye tazminat ödemeli mi?<o:p></o:p></span></b></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Bana sorarsanız 1915 için ödememeli. Ya da sembolik bir şey ödemeli. <o:p></o:p></span></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Gençliğimde sosyalisttim; belki onun kalıntısıdır, miras hakkını mutlak bir hak olarak olarak göremiyorum. Ayrıca soykırım ve inkârın trajedisinin para pazarlığına tahvil edilmesini ahlaken sakıncalı buluyorum. Ayrıca tazminat talebinin pratikte içinden çıkılmaz sorunlara ve haksızlıklara yol açacağını düşünüyorum. Ölen ölmüş, giden gitmiş. Bu aşamada mal derdine düşmenin bence faydası yoktur.<o:p></o:p></span></div><div class="MsoNormal"><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Ama alacağından vaz geçme hakkı borçluya değil alacaklıya aittir. O hakka da saygı göstermek gerekir. Tazminat istenip istenmeyeceğine Türkler değil Ermeniler karar verir.<o:p></o:p></span><br /></div><div class="MsoNormal"><span style="background-attachment: initial; background-clip: initial; background-color: white; background-image: initial; background-origin: initial;">Daha yakın tarihte eski politikanın devamı olarak Türkiye Cumhuriyeti hükümetlerinin giriştiği bazı yağmalama eylemleri belki ayrı bir kapsamda ele alınabilir. Devet tarafından örgütlendiği açıkça ortaya çıkan 6-7 Eylül 1955 talanı var. 60.000 İstanbullu ve adalı Rumun 1963-64’te malını mülkünü terke mecbur edilip sınırdışı edilmesi var. 1976’da Yargıtay kararıyla gayrımüslim vakıflarının 1936’dan sonra edindikleri mülklere tazminatsız el konulması var. 1980-81 gizli kararnameleriyle Ermeni ve Rumların taşınmaz mallarını yok pahasına elden çıkarmaya zorlanması var. Bu olayların mağdurlarının bir kısmı halen hayattadır. Onlarla el sıkışıp helalleşmek için vakit çok geç sayılmaz sanırım.<o:p></o:p></span></div><div class="MsoNormal"><br /></div><div class="MsoNormal" style="margin-left: 35.4pt;"><br /></div><div><br /><hr align="left" size="1" width="33%" /><div id="ftn1"><div class="MsoFootnoteText"><a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftnref1" name="_ftn1" title=""><span class="MsoFootnoteReference"><span class="MsoFootnoteReference"><span style="font-family: Calibri, sans-serif; font-size: 10pt; line-height: 115%;">[1]</span></span></span></a>Soykırım Sözleşmesi, madde IV: “<i>Persons</i> committing genocide or any of the other acts enumerated in article III shall be punished, whether they are constitutionally responsible rulers, public officials or private individuals.”</div></div><div id="ftn2"><div class="MsoFootnoteText"><a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftnref2" name="_ftn2" title=""><span class="MsoFootnoteReference"><span class="MsoFootnoteReference"><span style="font-family: Calibri, sans-serif; font-size: 10pt; line-height: 115%;">[2]</span></span></span></a>Yasanın tam metni için http://www.legifrance.gouv.fr/affichTexte.do?cidTexte=JORFTEXT000000532990</div></div><div id="ftn3"><div class="MsoFootnoteText"><a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftnref3" name="_ftn3" title=""><span class="MsoFootnoteReference"><span class="MsoFootnoteReference"><span style="font-family: Calibri, sans-serif; font-size: 10pt; line-height: 115%;">[3]</span></span></span></a>Gayssot yasasıyla değiştirilen 1881 tarihli Basın Yasasının 24bis maddesi delaletiyle 8 Ağustos 1945 tarihli Londra Sözleşmesi şu eylemleri “insanlığa karşı suç” olarak tanımlar: “<span class="citation"><span lang="FR">l’assassinat, l’extermination, la réduction en esclavage, la déportation, et tout autre acte inhumain commis contre toutes populations civiles, avant ou pendant la guerre, ou bien les persécutions pour des motifs politiques, raciaux ou religieux, lorsque ces actes ou persécutions, qu’ils aient constitué ou non une violation du droit interne du pays où ils ont été perpétrés, ont été commis à la suite de tout crime rentrant dans la compétence du Tribunal, ou en liaison avec ce crime.</span></span>”</div></div><div id="ftn4"><div class="MsoFootnoteText"><a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftnref4" name="_ftn4" title=""><span class="MsoFootnoteReference"><span class="MsoFootnoteReference"><span style="font-family: Calibri, sans-serif; font-size: 10pt; line-height: 115%;">[4]</span></span></span></a>Alman Ceza Yasası (Strafgesetsbuch) <span lang="DE">§</span>130/3: “<span lang="DE">Mit Freiheitsstrafe bis zu fünf Jahren oder mit Geldstrafe wird bestraft, wer eine unter der </span><span class="citation"><span lang="FR">Herrschaft</span></span><span lang="DE"> des Nationalsozialismus begangene Handlung der in § 6 Abs. 1 des Völkerstrafgesetzbuches bezeichneten Art in einer Weise, die geeignet ist, den öffentlichen Frieden zu stören, öffentlich oder in einer Versammlung billigt, leugnet oder verharmlost.</span>”<span lang="DE"><o:p></o:p></span></div></div><div id="ftn5"><div class="MsoFootnoteText"><a href="file:///C:/Users/SONY/Documents/yaz%C4%B1-Ermeni%20meselesi/face%20yaz%C4%B1lar%C4%B1.docx#_ftnref5" name="_ftn5" title=""><span class="MsoFootnoteReference"><span class="MsoFootnoteReference"><span style="font-family: Calibri, sans-serif; font-size: 10pt; line-height: 115%;">[5]</span></span></span></a>Avrupa Konseyi, Additional Protocol to the Convention on Cybercrime, concerning the <span lang="DE">criminalisation</span> of acts of a racist and xenophobic nature committed through computer systems, madde 6/1:<span style="font-family: Arial, sans-serif;"> </span>“distributing or otherwise making available, through a computer system to the public, material which denies, grossly minimises, approves or justifies acts constituting genocide or crimes against humanity, as defined by international law and recognised as <span lang="DE">such</span> by final and binding decisions of the International Military Tribunal, established by the London Agreement of 8 August 1945, or of any other international court established by relevant international instruments and whose jurisdiction is recognised by that Party.”<span style="font-family: Arial, sans-serif;"><o:p></o:p></span></div></div></div><br /><div><div id="ftn5"></div></div><br></body></html>