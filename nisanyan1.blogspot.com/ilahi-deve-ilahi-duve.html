<!DOCTYPE html><html lang="tr"><head><meta charset="UTF-8"><title>Document</title></head><body><h1>İlahi deve, ilahi düve</h1><a href='http://nisanyan1.blogspot.com/2016/12/ilahi-deve-ilahi-duve.html'>http://nisanyan1.blogspot.com/2016/12/ilahi-deve-ilahi-duve.html</a><p>2016-12-25T12:06:00.001+03:00</p><span style="font-family: inherit;"><br /></span><span style="font-family: inherit;"><br /></span><span style="font-family: inherit;">Allah teorisinin çöktüğü noktalardan biridir Salih Peygamber öyküsü. Allah’ın dişi devesini kesip yedikleri için Semud kavmi kahredilmiş (A’raf 13-19, Hud 63-68 vb.). Oysa Musa efsanesinde Yahudiler Allah’ın buzağısına ─ ya da danasına─ taptığı için lanetlenir (Bakara 92; A’raf 148-153 vb.). Hangisi doğru?</span><br /><span style="font-family: inherit;"><br /></span><span style="font-family: inherit;">Can alıcı soru şu: Tanrı maddi alemde tezahür eder mi? Soyut ve sonsuz olduğu iddia edilen bir varlık bazı somut kişi veya nesnelerde – mesela oğlu, ikonu, devesi, evi, tapınağı, elçisi – yoğunlaşmış mıdır? Cevap evet ise zuhurata – puta – saygı göstermek gerekir. Hayır ise, tanrı hakkında hiçbir şey bilinemez; maddi alemle hiçbir bağı yoktur.</span><br /><span style="font-family: inherit;"><br /></span><span style="font-family: inherit;">Dolayısıyla gerçek dünyada işlerliği olan her din, ister istemez putperest olmak zorundadır. Soyut bir felsefi ya da ahlaki ideal olarak dinin bir işlevi, içeriği yoktur. İçerik vermeye kalksan kaçınılmaz olarak puta, törene, töreye, taassuba, yasa ve cezaya teslim olursun. “Putlara hayır” diye başlayan bir din, bir buçuk milyar kişinin Mekke’deki bir taş parçasına taptığı bir kolektif akıl dışılığa dönüşür.</span><br /><span style="font-family: inherit;"><br /></span><br /><div class="MsoNormal" style="text-align: justify; text-justify: inter-ideograph;"><u><span style="font-family: inherit; line-height: 115%;">&nbsp;25/12’de eklenen:<o:p></o:p></span></u></div><div class="MsoNormal" style="text-align: justify; text-justify: inter-ideograph;"><u><span style="font-family: inherit; line-height: 115%;"><br /></span></u></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Baştaki soruyu küçümsemeyiniz lütfen. Hazır şablon sloganlarla geçiştirilecek bir konu değil.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Allahın devesini kestikleri için cezalandırıldılar diyor Kuran. Hem bir kere değil, dört beş defa anlatmış hikâyeyi. Resul’ün sevdiği bir öykü belli ki, koca şehirler Allahın gazabıyla nasıl harabe olmuş diye hatırlatmaktan yorulmuyor. Allahın devesi yerine Allahın sevgili elçisini koyun, ne demek istediği belki daha iyi anlaşılır.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Öte yandan Yahudiler niye lanetlenmişler? Fısk u fücur ettikleri yahut Filistinlilere zulmettikleri için mi? Hayır, Allahın danasını put yapıp ona tapmışlar, o yüzden. Tevrat’ın merkezî mitlerinden biridir. Bakara suresi de yekten bu hikâyeyle girmiş. <o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Belli ki bir çıkmaz var burada. Geç Antik Çağ felsefesinin favori konusudur. Hıristiyan düşünürlerinin hemen hepsi bu konuyla boğuşmuşlar; onlara cevap yetiştirmeye çalışan paganlar da öyle. Kuran’ın da yanılmıyorsam ana temalarından biridir.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Allahın oğlu olur mu? Allah, bizzat veya insan kılığındaki oğlu vasıtasıyla, çarmıhta acı çekip ölür mü? Haşa, diyor Kuran, Allahın oğlu ve kızı olmaz, şirktir. Peki, Allahın evi ─Beytullah─ olur mu? Elçisi olur mu? Kitabı olur mu? Haşa, diyor ötekiler, küfrdür.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Gayri maddi ve sonsuz olduğu iddia edilen tanrı, somut bir nesne veya kişide cisimleşir mi? Eğer her yerde ise kıblenin anlamı ne? İnsana şah damarından daha yakın ise, mesaj iletmek için elçiye ya da kitaba neden gerek duysun? İkona ya da buzağıya secde edenler sapkın ise, kara taşa secde edenler nedir?<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Bu soruların cevabı, korkunçtur. Soyutla soyutlayabildiğin kadar, sonunda keşfedersin ki soyutlanma yolunun sonundaki tanrı Hiç’tir. Meçhuldür. Aklına gelebilecek her sıfattan münezzeh ve müberradır. Hakkında hiçbir şey bilemezsin. Ha varmış, ha yokmuş, fark etmez. Avucundan kaçar gider. <o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;">Dolayısı ile putları yıkmakla işe başlayanların, eninde veya sonunda, başka putlar ihdas etmekten başka çaresi yoktur. Eğer ki “tanrı manrı yokmuş, üzgünüm” deyip pes etmeye cesaretleri yoksa.<o:p></o:p></span></div><div class="MsoNormal" style="text-align: justify; text-justify: inter-ideograph;"><span style="font-family: inherit; line-height: 115%;"><br /></span></div><span style="font-family: inherit;"><br /></span><br /><div class="MsoNormal" style="text-align: justify; text-justify: inter-ideograph;"><span style="line-height: 115%;"><span style="font-family: inherit;">Gerisi çorap söküğü gibi gelir. Putu diktiğin anda cemaat olursun. Dünyayı Biz ve Onlar diye ikiye bölersin. Kendi cemaatinin esenliği ve kendi putunun onuru, bir de bakarsın, senin için hakikatten ve vicdandan daha önemli olmuş. Putunun saygınlığına dil uzatanın dilini, baş kaldıranın kafasını kesmen gerekmiş. Senin mazlumun aziz, ötekilerinki leş sınıfına geçmiş. “Bizim hırsızımız iyidir” önermesi, düşündükçe, sana mantıklı gelmeye başlamış.</span><span style="font-family: &quot;times new roman&quot; , serif; font-size: 12pt;"><o:p></o:p></span></span></div><br></body></html>