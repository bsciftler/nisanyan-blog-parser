<!DOCTYPE html><html lang="tr"><head><meta charset="UTF-8"><title>Document</title></head><body><h1>Kelime analizi: Miskin</h1><a href='http://nisanyan1.blogspot.com/2013/02/kelime-analizi-miskin.html'>http://nisanyan1.blogspot.com/2013/02/kelime-analizi-miskin.html</a><p>2013-02-08T23:21:00.004+02:00</p><br /><div class="MsoNormal">Akatça <b>muşkênu</b> “avamdan veya alt tabakadan olan kimse”. MÖ 3. binyıla ait en erken kayıtlardan itibaren sık rastlanan bir kelime. Babil tabletlerinde “saraya veya kamu hizmetine mensup olmayan kimse” gibi bir anlamı var. Daha geç döneme ait Babil ve Asur metinlerinde “zengin olmayan kimse, yoksul” anlamı ağır basıyor. <b>Muşkênûtu</b> “yoksulluk, fakirlik”. <i>İnanna şa muşkenutiya bêlî liqûl</i> = “efendim benim yoksul bir kadın olduğumu unutmasın”. (<i>Chicago Assyr. Dict.</i> cilt 10.2 sf. 272 vd.)<br /><br /></div><div class="MsoNormal">Acaba nihai anlamı “çiftçi, toprakta yerleşik kişi” olabilir mi? Ya da belki “yerli”? ŞKN kökü diğer Sami dillerindeki gibi Akatça’da da esasen “yerleşmek, konmak, (bir yerde) oturmak” demek; göçebe olmanın zıddı. Arapça <b>sükûn/meskûn/iskân</b> grubundan tanıdığımız bir kök. Akatça ve İbranice /ş/ Arapçada /s/ olur. <br /><br /></div><div class="MsoNormal">Aramice <b>miskînâ</b> <span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">מִסכֵינא</span><span dir="LTR"></span><span lang="HE"><span dir="LTR"></span> </span>ve İbranice <b>miskîn</b> <span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">מִסכֵן</span><span dir="LTR"></span><span dir="LTR"></span>, ikisi de samekh <span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">ס</span><span dir="LTR"></span><span lang="HE"><span dir="LTR"></span> </span>harfiyle, “yoksul, dilenci”. Klein, Jastrow ve diğer kaynaklar Babil dilinden alıntı olarak göstermişler. “Yerleşmek, konmak” anlamına gelen öz-Aramice fiil ise şin <span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">שׁ</span><span dir="LTR"></span><span lang="HE"><span dir="LTR"></span> </span>ile yazılıyor, ayrı kök olarak kabul edilmiş: <b>mişkân</b><span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">מִשְׁכָּן</span><span dir="LTR"></span><span lang="HE"><span dir="LTR"></span> </span>“konut, konak”, <b>maşkîn</b><span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">מַשְׁכֵּן</span><span dir="LTR"></span><span lang="HE"><span dir="LTR"></span> </span>“bir borca karşılık rehin verilen şey” veya “mevduat”, &nbsp;<b>şekînâ</b><span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">שׁכינה</span><span dir="LTR"></span><span lang="HE"><span dir="LTR"></span> </span>saray, o da “konak” anlamından özelleşmiş.<br /><br /></div><div class="MsoNormal">Arapça <b>miskîn</b> <span dir="RTL" lang="AR-SA" style="font-family: &quot;Arial Unicode MS&quot;,&quot;sans-serif&quot;;">مسكين</span><span dir="LTR"></span><span lang="AR-SA"><span dir="LTR"></span> </span>yerli bir türeve benzemiyor, çünkü mif’îl veznini Arapçadan açıklamak güç. O yüzden klasik sözlüklerde kökü SKN diye gösterilse de bazı sözlüklerde (mesela Wehr sf. 1067) MSKN rübai kökü tercih edilmiş. Anlamı: yoksul, mütevazı, boynu bükük, zavallı vs.<br /><br />Peygambere atfedilen bir hadiste geçen “Allahım miskin yaşayayım, miskin öleyim, miskinler zümresinden sayılayım” ifadesi “alçak gönüllü, mütevazı” anlamında yorumlanmış. (Lane Lex 1.4 sf. 1395, Lisanu’l-Arab, Muğrib ve ibn Esîr’e atfen.) Bana sorarsanız İsa’nın Dağdaki Vaazına direkt gönderme var. “Ne mutlu fakirlere (Süry: <i>tûbaykûn meskinnê</i><span class="apple-converted-space"><span style="background: #FFF6D7; color: #29303b; font-family: &quot;Georgia&quot;,&quot;serif&quot;;">&nbsp;</span></span><span dir="RTL" lang="AR-SA" style="font-family: &quot;Estrangelo Edessa&quot;;">ܡܣܟܢܐ</span><span dir="LTR"></span><span dir="LTR"></span>&nbsp;<span style="font-family: 'Estrangelo Edessa';">ܛܘܒܝܟܘܢ&nbsp;</span>), çünkü Allah’ın krallığı (mülkü) onlara verilecektir.” (Lukas 6:20)</div><br></body></html>