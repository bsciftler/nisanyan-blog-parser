<!DOCTYPE html><html lang="tr"><head><meta charset="UTF-8"><title>Document</title></head><body><h1>Kimse ecdâdımız çapulcu değildi demesiin.</h1><a href='http://nisanyan1.blogspot.com/2013/06/kimse-ecdadmz-capulcu-degildi-demesiin.html'>http://nisanyan1.blogspot.com/2013/06/kimse-ecdadmz-capulcu-degildi-demesiin.html</a><p>2013-06-12T14:19:00.002+03:00</p><div class="MsoNormal"><b>Çapmak</b> Eski Türkçe. Divanı Lugati Türk (sene 1069), Uygurcada “vurmak” anlamına gelir demiş. <b>Çapılmak</b> “boynu vurulmak”, <b>çapıtmak</b> “vurdurmak”, <b>çaptırmak</b> “boynunu vurdurmak”. Kaşgar lehçesinde ise sadece “sıva vurmak” anlamında kullanılırmış. Ayrıca “suda yüzmek” ve “kamçı vurmak” anlamları da var. Tümünde ortak fikir sanırım “şlap” diye bir ses çıkararak vurmak. <o:p></o:p></div><div class="MsoNormal"><br /></div><div class="MsoNormal">Buna benzeyen fiiller Eski Türkçede dört tanedir, <b>çalmak, çakmak, çapmak, çatmak</b>. Yaklaşık benzer anlam sahaları var. Dördü de kısmen (tamamen değil) onomatope özellikleri gösterirler. Ses yansımalı sözcük yani, <i>çatır çatır, şaklatmak, şaplak, şappadanak</i>filan benzeri.<o:p></o:p></div><div class="MsoNormal"><br /></div><div class="MsoNormal">Türkiye Türkçesinde en erken devirden itibaren çapmanın yanısıra <b>çarpmak</b>biçimi görülmüş, zamanla öbürünü marjinalleştirip egemen olmuş. Aradaki r’nin nereden çıktığını bilmiyorum. Münferit olay değil, Eski Türkiye Türkçesi <b>sepmek</b> &gt; <b>serpmek</b>, ETTü <b>kıpmak</b>&gt; <b>kırpmak</b>, ETTü <b>çıpmak</b> &gt; <b>çırpmak</b> gibi paralelleri var. R sonradan mı türedi? Yoksa r asli idi de bazı lehçelerde düştü mü? Meçhul.<o:p></o:p></div><div class="MsoNormal"><br /></div><div class="MsoNormal">*<o:p></o:p></div><div class="separator" style="clear: both; text-align: center;"><a href="http://3.bp.blogspot.com/-3BseuxmjcxY/UbhZPUnfXeI/AAAAAAAAAQs/aytKDH_-kNA/s1600/horsemen.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" src="http://3.bp.blogspot.com/-3BseuxmjcxY/UbhZPUnfXeI/AAAAAAAAAQs/aytKDH_-kNA/s1600/horsemen.jpg" /></a></div><div class="MsoNormal">Batı Türk dillerinde ilave anlam belirmiş ve ön plana çıkmış. Erken Türkiye Türkçesinde <b>çapmak</b> çoğu yerde “at koşturmak, dörtnala gitmek, tezitmek”, dolayısıyla “akın etmek, yağmalamak”. Dede Korkut’ta bu anlamda 42 defa geçiyor. Erken Kıpçakça metinlerde hakeza. Farsça <i>tâzîden</i> eşdeğeri olarak kullanılmış. [Farsça fiilin de “hızlı gitmek, seğirtmek, akın etmek, talan etmek, vurkaç hareketi yapmak” gibi anlamları vardır. İranlılar ta eski çağlardan beri Bedevi Araplara <i>tâzî</i> ya da (doğu lehçelerinde) <i>tâcik</i> derler, “akıncı, yürük” anlamında.]<o:p></o:p></div><div class="MsoNormal"><br /></div><div class="MsoNormal">Türevleri: <b>çapar</b> “postacı, ulak”, <b>çapkun</b> “baskın, süvari akını”, <b>çapnı</b> “akıncı, çapulcu”. &nbsp;Anadolu’nun çeşitli yerlerinde <b>Çepni</b> diye bir Türk boyu vardır, komşuları tarafından pek sevilmezler, isimleri muhtemelen buradan.<o:p></o:p></div><div class="MsoNormal"><br /></div><div class="MsoNormal">*<o:p></o:p></div><div class="MsoNormal"><b>Çapağul</b> sözcüğüne en erken 15. yüzyıl başlarında Çağatay Türkçesinde rastlıyoruz: <i>“Türkmânlarnınğ mahallesinge çapağul saldılar.”</i> Türkiye Türkçesinde yakın döneme dek <b>çapkın/çapkun</b> tercih edilmiş. Mesela Solakzade (1644): <i>“Nice bin ceng-cûyan ile Azerbaycan üzerine çapkun etmeğe ferman buyurulmuş idi.”</i> <b>Çapûl</b>veya <b>çapaul</b> galiba 18. yy sonlarından önce pek görülmemiş. Burhan-ı Katı’da geçiyor, 1797. Sonra Enderunlu Vasıf, 1800 civarı: <i>“Gerdeninde beklesin benğler misâli karağûl / Çeşm-i Tâtârınla kıl sâmân-ı uşşâkı çâpûl”. <o:p></o:p></i></div><div class="MsoNormal"><i><br /></i></div><div class="MsoNormal">[Karağul/karakol burada “nöbetçi, gözcü”. Sâmân = hazine. Uşşâk = aşıklar. “Gerdanındaki benler nöbetçi dursun, Tatar gözlerinle aşıklarını talan et” demek istemiş. O zamanın aşkları vahşiymiş.]<o:p></o:p></div><div class="MsoNormal"><br /></div><div class="MsoNormal">+Ağul eki ne? Türkiye Türkçesinde ve Eski Ortaasya Türkçesinde böyle bir yapım eki yok. Ancak Moğolcada yaygın bir ekmiş. Moğol imparatorluğunun gölgesinde şekillenen Çağatay Türkçesinde de bir ara epeyce kullanılmış. <o:p></o:p></div><div class="MsoNormal"><br /></div><div class="MsoNormal">Türkiye Türkçesinde bu ekle yapılan üç kelime biliyoruz. İkisi Moğolcadan direkt alıntıdır. <b>Karağul &gt; karakol,</b> Moğolca kara- “bakmak” fiilinden, “bekçi, nöbetçi”.<a href="http://www.blogger.com/blogger.g?blogID=1302467060357060984#_ftn1" name="_ftnref1" title=""><span class="MsoFootnoteReference"><!--[if !supportFootnotes]--><span class="MsoFootnoteReference"><span style="font-family: &quot;Calibri&quot;,&quot;sans-serif&quot;; font-size: 11.0pt; line-height: 115%; mso-ansi-language: TR; mso-ascii-theme-font: minor-latin; mso-bidi-font-family: &quot;Times New Roman&quot;; mso-bidi-language: AR-SA; mso-bidi-theme-font: minor-bidi; mso-fareast-font-family: Calibri; mso-fareast-language: EN-US; mso-fareast-theme-font: minor-latin; mso-hansi-theme-font: minor-latin;">[1]</span></span><!--[endif]--></span></a>&nbsp;&nbsp;<b>Yasağul &gt; yasavul</b>, Moğolca yasa- fiilinden, “yasakçı, zaptiye”. Her ikisi de tipik, 13. yy’da Moğolcadan alınan tüm sözcükler gibi askerî ve idarî yapılanmayla ilgili. Buna karşılık <b>çapağul &gt; çapul </b>sanki Moğolca değilmiş gibi duruyor. Moğolcada böyle bir fiil kökü bulamadım. Tatarca yahut Çağatayca gibi bir melez alanda türemiş olmalı belki de. Vasıf’ın yukarıdaki beyti de bu yöne işaret ediyor sanırım.<o:p></o:p></div><div class="MsoNormal"><br /></div><div class="MsoNormal">*<o:p></o:p></div><div class="MsoNormal"><b>Çapulcu</b> tam anlamıyla “akıncı” demek o halde. Arapçası <span dir="RTL" lang="AR-SA" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">غضو </span><span dir="LTR"></span><span lang="AR-SA"><span dir="LTR"></span>&nbsp;</span>(“akın etmek, dörtnala saldırmak”) kökünden <b>gazî</b> olabilir pekalâ. Gezi gazileri? Neden olmasın. Hem Türk, hem İslam geleneğine uygun bence. &nbsp;&nbsp;<o:p></o:p></div><br /><div><!--[if !supportFootnotes]--><br clear="all" /><hr align="left" size="1" width="33%" /><!--[endif]--> <br /><div id="ftn1"><div class="MsoFootnoteText"><a href="http://www.blogger.com/blogger.g?blogID=1302467060357060984#_ftnref1" name="_ftn1" title=""><span class="MsoFootnoteReference"><span lang="EN-US"><!--[if !supportFootnotes]--><span class="MsoFootnoteReference"><span lang="EN-US" style="font-family: &quot;Calibri&quot;,&quot;sans-serif&quot;; font-size: 10.0pt; line-height: 115%; mso-ansi-language: EN-US; mso-ascii-theme-font: minor-latin; mso-bidi-font-family: &quot;Times New Roman&quot;; mso-bidi-language: AR-SA; mso-bidi-theme-font: minor-bidi; mso-fareast-font-family: Calibri; mso-fareast-language: EN-US; mso-fareast-theme-font: minor-latin; mso-hansi-theme-font: minor-latin;">[1]</span></span><!--[endif]--></span></span></a><span lang="EN-US"> </span>Bugün karakol dediğimiz şey aslında karakolhane’dir, “nöbetçi evi” yani.<o:p></o:p></div></div></div><br></body></html>