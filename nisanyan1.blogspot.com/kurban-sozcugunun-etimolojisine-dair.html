<!DOCTYPE html><html lang="tr"><head><meta charset="UTF-8"><title>Document</title></head><body><h1>Kurban sözcüğünün etimolojisine dair</h1><a href='http://nisanyan1.blogspot.com/2012/10/kurban-sozcugunun-etimolojisine-dair.html'>http://nisanyan1.blogspot.com/2012/10/kurban-sozcugunun-etimolojisine-dair.html</a><p>2012-10-29T19:02:00.002+02:00</p><br /><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Kalın k (qof) ile&nbsp;<b>korbân</b>&nbsp;</span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">קֹרְבָּן</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;"> veya&nbsp;<b>kurbân</b>&nbsp;</span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">קֻרְבָּן</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">, İbranice. &nbsp;Az bilenlerin “Tevrat” adını verdiği Yahudi Kutsal Kitabında toplam 81 defa geçiyor. Bunların 77’si Musa’ya atfedilen <i>Levi’ler</i> ve <i>Sayılar</i>kitaplarında. İkisi Nehemya, ikisi Ezekiel peygamberde.<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Yaklaşık aynı anlama gelen diğer kelimeler <b>zebaḥ</b> </span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">זֶבַח</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;"> , <b>ˁola</b></span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">עֹלָה</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;"> ve <b>minḥa</b> </span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">מִנְחָה</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">. Bu üçü, <i>kurban’</i>dan çok daha sık kullanılmış. İlk ikisi arasında teknik bir ayrım olduğu anlaşılıyor, ancak ayrımın niteliği konusunda farklı kaynaklar arasında görüş birliği yok. Sonuçta hepsi, “kusursuz” bir koç veya boğayı ibadet amacıyla ve belli duaları söyleyerek öldürme ve daha sonra açık ateşte kebap ederek dumanını tanrıya adama fiilini (veya bu fiilin çeşitli vechelerini) ifade ediyor. &nbsp;[Strong’un konkordansı elimin altında değil; ama http://lexiconcordance.com/ adresinde harikulade bir arama makinası var.]&nbsp;<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Kurban sözcüğünün hafifçe farklı bir nüansı olabileceği,&nbsp;<i>Leviler</i>&nbsp;1.3 (ve <i>Yoşua</i> 22.26)’da hissediliyor. Sanki&nbsp;<i>zebah</i>&nbsp;ve&nbsp;<i>ola</i>&nbsp;spesifik birer işlem,&nbsp;<i>kurban</i>&nbsp;ise tanrıyı memnun etmek amacıyla armağan edilen her şey, alelumum "adak" veya “sunu”. Latinceye çoğu yerde&nbsp;<b>oblatio</b>&nbsp;diye çevirilmiş; İngilizcesi<b>oblation</b>, sözcük anlamı “yakına-getirme (bring by)” demek. Genellikle, “sunak masasına (altar) getirilen şey” olarak yorumlanıyor. Latince&nbsp;<b>offerre</b>&nbsp;ve İngilizce&nbsp;<b>offer</b>&nbsp;aynı kelimedir. [Latince&nbsp;<i>ferre</i>&nbsp;“getirmek, taşımak” fiilinin perfekt kökü<i>&nbsp;latus, latio</i>&nbsp;gelir. Düzensiz fiillerdendir.&nbsp;<i>Ob-ferre</i>&nbsp;=&nbsp;<i>ob-latio</i>.&nbsp;<i>Ob</i>&nbsp;edatı “yakın, beri, yüzyüze” demek.]&nbsp;<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">“Allaha yakın olmak” düşüncesiyle görünür bir alakası yok. Pek mecazi bir anlamda, belki. Ama daha ziyade kına gecesi gibi bir ortamda “hediyesi olan çıksın beri gelsin” gibi bir şey çağrıştırıyor.&nbsp;<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">*<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Aramice ve Süryanice kaynaklarda&nbsp;<b>kurbanâ</b>M 1. yüzyıldan itibaren son derece yaygın. Anlamı 1. Tanrıya sunulan adak, özellikle hayvan kesmek suretiyle yapılan ibadet, 2. genel olarak hediye, armağan. Bir detay dikkatimizi çekiyor. Tekvin 4.1’de Habil ile Kabil’in Allah’a sundukları adak/kurban İbranice metinde minha iken, bu sözcük Onkelos Targum’unda <i>kurbanâ</i> </span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">קֻרְבָנָא</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;"> sözcüğüyle tevil edilmiş. Bkz. http://www.mechon-mamre.org/i/t/u/u0104.htm . Onkelos’un yazım tarihi yaklaşık M 115. Targum bildiğimiz tercüme’nin Aramcası. &nbsp;<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Merak ediyoruz, İlyas/Elijah peygamberin Baal rahibiyle yaptığı kurban yarışmasında hangi sözcük kullanılmış? İbranice&nbsp;<i>Krallar I&nbsp;</i>18.36’da minha, 18.38’de ˁola geçiyor. Aramice targum internette mevcut değil maalesef, ya da ben bulamadım.&nbsp;<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Merakımızın sebebi şu. Kuran’da&nbsp;<b>kurban</b>&nbsp;</span><span style="color: #333333; font-family: &quot;Tahoma&quot;,&quot;sans-serif&quot;; mso-fareast-font-family: &quot;Times New Roman&quot;; mso-fareast-language: TR;">قربان</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;"> sözcüğü iki kere geçiyor. <o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Ali İmran 183: </span><span style="color: #333333; font-family: &quot;Times New Roman&quot;,&quot;serif&quot;; mso-fareast-font-family: &quot;Times New Roman&quot;; mso-fareast-language: TR;">الَّذِينَ قَالُواْ إِنَّ اللّهَ عَهِدَ إِلَيْنَا أَلاَّ نُؤْمِنَ لِرَسُولٍ حَتَّىَ يَأْتِيَنَا بِقُرْبَانٍ تَأْكُلُهُ النَّارُ </span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">“Allah bize ‘ateşin yakıp tükettiği bir kurban getirmedikçe hiçbir peygambere inanmayınız’ diye ahd etti.” &nbsp;Bu ifadenin&nbsp;<i>Krallar I&nbsp;</i>18.37-38’e atıfta bulunduğu apaçık. <o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Diğeri Maide 27: </span><span style="color: #333333; font-family: &quot;Times New Roman&quot;,&quot;serif&quot;; mso-fareast-font-family: &quot;Times New Roman&quot;; mso-fareast-language: TR;">وَاتْلُ عَلَيْهِمْ نَبَأَ ابْنَيْ آدَمَ بِالْحَقِّ إِذْ قَرَّبَا قُرْبَانًا فَتُقُبِّلَ مِن أَحَدِهِمَا وَلَمْ يُتَقَبَّلْ مِنَ الآخَرِ </span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">“Onlara Adem’in iki oğlunun kıssasını anlat. İkisinden birinin kurbanı kabul edilmiş, diğerininki edilmemişti.” Buradaki hikâyenin de <i>Tekvin</i> 4.3 ve devamına gönderme olduğu şüphesiz. Soru: Acaba hikâyeler Tevrat’tan alıntı olduğu gibi kurban sözcüğü de Tevrat’tan, daha doğrusu Aramice popüler versiyonundan aktarılmış olabilir mi?<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Klasik devir Arap filologlarına (Suyuti, Sibaweyhi, Cawaliki) göre fuˁlân vezninde olan hiçbir sözcük öz-Arapça olmayıp Aramice/Süryaniceden alıntıymış. Kur’an, subhan, furkan, tufan, burhan… bunlardanmış. Kurban sözcüğünün de öyle olduğu anlaşılıyor.<o:p></o:p></span></div><div class="MsoNormal" style="background: white; margin-bottom: 9.0pt;"><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;">Maamafih alıntının Muhammed’den önceki döneme ait olması daha kuvvetli ihtimal. Habeşçe <b>kurbân</b> </span><span style="color: #333333; font-family: Nyala; mso-bidi-font-family: Nyala; mso-fareast-font-family: &quot;Times New Roman&quot;; mso-fareast-language: TR;">ቁርባን</span><span style="color: #333333; mso-bidi-font-family: Tahoma; mso-fareast-font-family: &quot;Times New Roman&quot;; mso-fareast-language: TR;"> tam aynı anlamda mevcutmuş. Habeşçe ile Güney Arapça arasında İslamöncesi dönemde mevcut olan yakın ilişki göz önüne alındığında, aynı sözcüğün Arapçada da kullanılıyor olması mantıklı görünüyor.<o:p></o:p></span></div><br></body></html>