<!DOCTYPE html><html lang="tr"><head><meta charset="UTF-8"><title>Document</title></head><body><h1>Kutsallara saygı - I</h1><a href='http://nisanyan1.blogspot.com/2009/10/allah-diye-biri.html'>http://nisanyan1.blogspot.com/2009/10/allah-diye-biri.html</a><p>2009-10-08T14:09:00.005+03:00</p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><em>(t24 internet gazetesi, 8 Ekim 2009)</em></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >“Sevan Nişanyan mı? Küstah adam!” Sizden böyle bahseden birine “Ağzına sağlık kardeşim. İşte tam da buyum, küstahım!” der misiniz? <?xml:namespace prefix = o ns = "urn:schemas-microsoft-com:office:office" /><o:p></o:p></span></strong></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Demem. Küstah mıyım; bilmiyorum, değerlendirmek de bana düşmez. Aklı olan herkesin aşağı yukarı bildiği, düşündüğü şeyleri alışılmıştan daha rahat bir dille dile getiriyorum. “Ay ne derler acaba?” diye çok fazla dert etmiyorum. Hepsi bu.<o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Ya </span></strong><b><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >“Sevan Nişanyan, bu toplumdan ve Müslümanlardan özür dilemeli!”ye nereden bakıyorsunuz? <o:p></o:p></span></b></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Bakın, iki ayrı olay var burada.<o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >“Feriştah” konulu yazımın “Sansür” başlıklı yazının hemen ertesinde yayımlanması çok talihsiz oldu. Çok yanlış algılandı. İki yazının alakası yok aslında. Feriştah’ı Sansür'den on gün önce yazıp gazeteye göndermiştim, Baskın Oran sordu “nedir bu feriştah sikmenin aslı?” diye, onun üzerine. Sansür yazısını ise arife günü bir öfke ile beş dakikada çakıp yolladım; ikisinin üstüste gelip duble etki yapacağını hesaplayamadım. Yanlış bir algılama oldu. <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Sansür makalesi gayet keskin fakat edepli bir yazıdır. Öbürünun bu konuyla bir alakası yok. Amaç küfretmek değil, komik (ve yaygın) bir küfrü analiz etmek. O noktada sanki ben ima yollu küfrediyormuşum gibi yanlış bir izlenime kapılan insanlardan özür dilemem gerekir. O noktada haklılar. Özür dilerim.<o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><b><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Asıl tepki feriştaha değil sansür yazısına geldi galiba?<o:p></o:p></span></b></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Sansür başlıklı yazımın arkasında sonuna kadar dururum. Alabildiğine basit ve evrensel bir doğrudan söz ediyorum. Efendim bazı kavramlar kutsalmış, falan filan. Kutsal olduğunu söyleyen SENSİN. Ben – ve benden daha aklı başında milyonlarca kişi – bunların saçma sapan hurafeler olduğunu düşünüyoruz. Neden kutsal kabul edecekmişim, yahut öyle olmadığını bildiğim halde kutsalmışçasına söz edecekmişim ki? Neden fikrimi açıkça ve dilediğim üslupta dile getirmeyecekmişim ki? <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Biri diyor Atatürk kutsaldır, öbürü diyor Kürtlük duygularım kutsaldır, yok efendim Kayı Boyu kutsaldır, şehitler kutsaldır, kahraman ordumuz kutsaldır, soykırımımızın anıları kutsaldır. Hadi canım sen de! Birinin kalkıp bunlara karşı açık açık laf söylemesine alışık değiller, o yüzden şoklara uğruyorlar. Üç beş sefer sonra alışırlar.<o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><span style="mso-spacerun: yes"></span>“Keşke bu tonda bir yazı, bayram gününe denk gelmeseydi, yanlış anlaşıldım” diye düşündünüz mü?<o:p></o:p></span></strong></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Beni üzen şu oldu. Dindar kesimde yazılarımı okuyan, seven, beğenen insanlar var. Birkaç senedir karşılıklı bir tür utangaç aşk yaşıyoruz. Birçoklarıyla yazışıyorum, bazılarıyla yüz yüze sohbet ediyorum. Onlar hayrette, “Kimdir bu Ermeni?” diye. Ben hayretteyim, ne kadar aklı başında, kafası çalışan, edepli insanlar varmış o kesimde diye. Bu güzel bir şey. Karşılıklı tarafları zenginleştiren, ufuk açan bir şey. Bunun zedelenmesi beni üzer, doğal olarak. Seni seven veya sevmeye çalışan bir insanın kalbini kırmak yanlış. <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Öte yandan bu aşkın temelde çok zor bir aşk olduğunu da kabul etmek lazım.<o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><b><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >O neden?<o:p></o:p></span></b></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >En temel değerler, temel varsayımlar farklı. İnsanlarla güzel güzel sohbet ederken iş bazı “tabu” konulara kaydı mı birden kabuklar sertleşiyor, dikenler dikleşiyor.<span style="mso-spacerun: yes"> </span>Orada beni rahatsız eden bir asimetri var. Ben, temel konularda benden farklı düşünen insanlara alışığım. En kötü ihtimalle “üff yaa, tamam, yeter” der geçerim. Oysa dindar insanların acayip bir ALINGANLIK meselesi var. Olayı bir fikir ayrılığı olarak görmek istemiyorlar. Anasına nenesine dil uzatılmış moduna geçiyorlar anında. Bu da bana haksızlık gibi geliyor. Çoğu zaman “eh peki, ne yapalım, bunlar da böyle” deyip geçiyorum. Kadı kızında da o kadar kusur olur. Ama bazen hakikaten sabrım taşıyor. Boks yapıyoruz ama bir kolum bağlı. Satranç oynuyoruz ama vezirimi oynatmam yasak. Olur mu öyle şey? <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><b><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><span style="mso-spacerun: yes"></span>“Sansür” yazısını sanki bir öfkeyle yazmışsınız gibi geldi bana. </span></b><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Doğrudur. Demin belirttiğim sabır taşma hadiselerinden biri oldu. Olay neyse ne, çok da mühim değil. Haklı olup olmadığım da tartışılır. Birden patlayıverdim, “yetti gayri” diyerek. Bazen öfkemi kontrol altına alamama sorunum var sanırım, bu gerçek. Oysa öfkeyle yapılmış işler sakattır. Akılla ve sükûnetle davranmayı her koşulda bilmek lazım. İşin TARZI ve ZAMANLAMASI yanlıştı, kabul. <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><b style="mso-bidi-font-weight: normal"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Sizce eğer bu yazı “Müslümanlar alınırmış” frekansında değil de “H<strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';" >içbir inancın dokunulmazlığı yok. Buna İslam da dahil” tonunda olsaydı yine benzer tepkiler alır mıydınız? <o:p></o:p></span></strong></span></b></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Öyle memur ağızlı yuvarlak laflar etmekten gına geldi memlekete bunca senedir. Bir laf söyledin mi cart diye söyleyeceksin ki insanlar duysun, algılasın, uyansın. Bu soru ne demek? “Sen karnından konuş, insanlar ne dediğini anlamaz, tepki vermez” mi demek istiyorsunuz? <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Hayır,</span></strong><strong><span style="FONT-WEIGHT: normal; mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  > </span></strong><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >“Sevan Nişanyan mı? Adam polemik istiyor. Ondan böyle yazıyor. Gündeme getirmeye değmez”cilikten söz ediyorum. Hoşunuza gidiyor mu böylesine mevzu olmak?<span style="mso-spacerun: yes"> </span><o:p></o:p></span></strong></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Memlekette geri zekâlı çok, ne yapalım. Gülüp geçmeyi öğreniyorsun. <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Şimdi birilerinin tüylerini yine diken diken edeceksiniz. Siz hiç mi çekinmiyorsunuz bu denli rahat olmaktan. Gelecek tepkilerden, tacizlerden, tehditlerden? <o:p></o:p></span></strong></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Acı patlıcanı kırağı çalmaz, bir. Çalsa ne olacak, o da iki. Hrant Dink melek gibi adamdı, neye yaradı? Adın Nişanyan olup da bu ülkede piyasaya çıktın mı, ağzınla kuş da tutsan tepkiyi, tacizi, tehdidi, küfrü, eblehliği göze alacaksın. Eh, madem öyle bari değsin diyorum. <o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoNormal" style="MARGIN: 0cm 0cm 10pt"><b><span style="mso-ascii-theme-font: minor-latin; mso-hansi-theme-font: minor-latin; mso-ascii-font-family: Calibrifont-family:Calibri;" ><span style="font-family:Calibri;">Tepki sizi daha beter coşturuyor galiba?<o:p></o:p></span></span></b></p><p class="MsoNormal" style="MARGIN: 0cm 0cm 10pt"><span style="mso-ascii-theme-font: minor-latin; mso-hansi-theme-font: minor-latin; mso-ascii-font-family: Calibrifont-family:Calibri;" ><span style="font-family:Calibri;">Bakın şimdi tepki var, tepki var. İnsan gibi tepkiden etkilenirim tabii.<o:p></o:p></span></span></p><p class="MsoNormal" style="MARGIN: 0cm 0cm 10pt"><span style="mso-ascii-theme-font: minor-latin; mso-hansi-theme-font: minor-latin; mso-ascii-font-family: Calibrifont-family:Calibri;" ><span style="font-family:Calibri;">Size şöyle anlatayım. Birkaç haftadan beri teknik bir şeyden ötürü “kelimebaz” adresine gelen mailleri alamıyormuşum, farkında değilim. Sansür yazısının ertesi bu yüzden hiç öyle tepki mepki yağmadı. Şahsi e-mail adresime konuyla ilgili iki mail geldi. Biri övgü. Diğeri, uzun zamandır çok severek yazıştığım dindar bir kadından, çok içten ve acıtıcı bir kınama. O mektuptan sonra üzüldüm, moralim bozuldu, “Sevan sen eşeksin, ne gereği vardı şimdi bu kızı üzmenin” diye düşündüm. Bir şeyler yazayım da gönlünü alayım diye tasarladım. Ertesi gün bir de Feriştah yazısı çıkmaz mı? Sabah kahvaltıda onu görünce başımdan aşağı kaynar sular döküldü. Aklımdan sadece bir cümle geçti, “Eyvah şimdi b.ku yedik!” O kadar. <o:p></o:p></span></span></p><p class="MsoNormal" style="MARGIN: 0cm 0cm 10pt"><span style="mso-ascii-theme-font: minor-latin; mso-hansi-theme-font: minor-latin; mso-ascii-font-family: Calibrifont-family:Calibri;" ><span style="font-family:Calibri;">Yani peki, tamam, kavgayı severim. Ama o kadar akılsızca da değil.<o:p></o:p></span></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Taraf yönetiminden bir uyarı aldınız mı?<o:p></o:p></span></strong></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Yoo, neden?<span style="mso-spacerun: yes"> </span><o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Alsaydınız, söyler miydiniz? <o:p></o:p></span></strong></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >Dostlar arasındaki konuşmalar başkasını niye ilgilendirsin?<o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><strong><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  >O halde şöyle soralım: Taraf'ta sizi eleştirenleri biliyoruz da tebrik eden oldu mu peki? <o:p></o:p></span></strong></p><p class="MsoNormal" style="MARGIN: 0cm 0cm 10pt"><span style="mso-ascii-theme-font: minor-latin; mso-hansi-theme-font: minor-latin; mso-ascii-font-family: Calibrifont-family:Calibri;" ><span style="font-family:Calibri;">Okurlardan tebrik edenler çok oldu. “Vallahi süpermiş! Helal olsun! Tebrik ederim! Bunları yazabilen bir babayiğit çıktı nihayet! Helal!” vesaire. Eş dosttan telefon edip “Oğlum dikkatli ol başına bir şey gelecek” cinsinden uyaranlar oldu tabii, ama çoğunluğun tepkisi bir tür ferahlama, “oh, nihayet biri cesaret etti” tepkisi. <o:p></o:p></span></span></p><p class="MsoNormal" style="MARGIN: 0cm 0cm 10pt"><span style="mso-ascii-theme-font: minor-latin; mso-hansi-theme-font: minor-latin; mso-ascii-font-family: Calibrifont-family:Calibri;" ><o:p><span style="font-family:Calibri;"></span></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><p class="MsoBodyText" style="MARGIN: 0cm 0cm 6pt"><span style="mso-ascii-theme-font: minor-latin; mso-hansi-theme-font: minor-latinfont-family:'Calibri','sans-serif';font-size:11;"  ><o:p></o:p></span></p><br></body></html>