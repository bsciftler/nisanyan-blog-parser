<!DOCTYPE html><html lang="tr"><head><meta charset="UTF-8"><title>Document</title></head><body><h1>Lüfer</h1><a href='http://nisanyan1.blogspot.com/2013/06/lufer.html'>http://nisanyan1.blogspot.com/2013/06/lufer.html</a><p>2013-06-28T02:06:00.000+03:00</p><div class="MsoNormal">Eski Yunanca <b>gómphos</b> <span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">γόμφος</span><span lang="EN-US"> </span>“mıh” imiş. Ağaçtan yapma kama yahut kazık yahut kavilya (İngilizcesi dowel) da oluyor. Diğer anlamı “kefal balığı”. &nbsp;Sözlüklerde Yunanca <i>kestreús</i> ve Latince <i>mugil</i>ile karşılamışlar, ki her ikisi de bildiğimiz kefaldir. Neden mıh balığı? Sanırım kafasının küt şeklinden dolayı olmalı. Chantraine sf. 232 öyle yorumlamış, <i>d’après sa forme</i> demiş.<o:p></o:p></div><div class="MsoNormal"><br /></div><div class="MsoNormal">Bizans Rumcasında nesne bildiren her kelimeye olur olmaz +ari küçültme ekini eklemek usuldendir. &nbsp;Nitekim orta devir sözlüklerinde balığın adı <b>gomphári</b> <span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">γομφάριον</span><span lang="EN-US"> </span>diye geçiyor. Üşenmeden kaynak aradım, çünkü böyle konularda sözlüklere güven olmaz. Nitekim buyur, Ioannês Tzetzés, 12. yüzyıl, Lykophron zeylinde paragraf 664, Ch. Gottfried Müller edisyonunda sf. 728, <span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">τών</span><span lang="EN-US"> </span><span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">κεστρέων</span><span lang="EN-US"> </span><span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">και</span><span lang="EN-US"> </span><span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">τών</span><span lang="EN-US"> </span><span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">γομφαρίων</span> demiş, yani kefaller <i>ve</i>gomphariler. Demek ki kefale yakın ama başka bir balık olmalı.<o:p></o:p></div><div class="MsoNormal"><br /></div><div class="MsoNormal">Yeni Yunanca için Themistoklis Ktenas’ın Kamus-ı Rûmî’sine bakıyoruz, 1896 İzmir basımı. (Bunu internette buldum. Bende Panayotidis’in 1891 İstanbul basımı Kamus-ı Rumi’si var, ama şimdi yanımda değil, evde. Bu sanki onun korsan basımı gibi, içeriği aynı.) Bu sefer <b>gouphári</b> <span lang="EN-US" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">γουφάρι</span><span lang="EN-US"> </span>buluyoruz, “lüfer balığı” demekmiş. Yumuşak g ile <i>ğufári</i> diye telaffuz ediliyor. mph &gt; ph sadeleştirmesi Rumcada normal.<o:p></o:p></div><div class="MsoNormal"><br /></div><div class="MsoNormal">Türkçede <b>lüfer</b> adını en erken Evliya Çelebi’de &nbsp;bulmuşum, 17. yy. Yunancadan veya paralel bir kaynaktan alıntı olduğu muhakkak, çünkü, bir, Türkçede hiçbir yerli sözcük Lüleburgaz’ın le’siyle başlamaz, ve iki, kılıç ve kalkan hariç hemen hemen tüm Türkçe deniz balığı isimleri Yunancadan alıntıdır. Sonuçta Ortaasya’da Türklerin deniz balıklarını tanımak için fazla bir fırsatı olmamış.<o:p></o:p></div><div class="MsoNormal"><br /></div><div class="MsoNormal">Gene de ğ yerine l görmek şaşırtıcı. Benzerine hiç rastlamadığım bir ses değişimi. Rumcadan Türkçeye alıntıda sesli incelmesi normal, yani <i>güfer</i> veya <i>ğüfer</i> gibi bir şey beklenir. L nereden çıkmış? Vallahi bilemedim. &nbsp;&nbsp;&nbsp;<o:p></o:p></div><div class="MsoNormal"><br /></div><div class="MsoNormal">*<o:p></o:p></div><br /><div class="MsoNormal">Bir de +aina büyültme ekiyle <b>gouphaína</b> γουφαίνα var, “lüferin büyüğü” anlamında. Türkçesi olmuş <b>kofana</b>. Bu da büsbütün tuhaf: aynı adın küçüğü nasıl l ve ince sesli dizisiyle lüf-, büyüğü k ve kalın sesli dizisiyle kof- olur? Var orada bir muamma. Keşke vakit olsa da araştırabilsem.<o:p></o:p></div><br></body></html>