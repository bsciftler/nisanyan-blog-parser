<!DOCTYPE html><html lang="tr"><head><meta charset="UTF-8"><title>Document</title></head><body><h1>New Yorker</h1><a href='http://nisanyan1.blogspot.com/2017/01/new-yorker.html'>http://nisanyan1.blogspot.com/2017/01/new-yorker.html</a><p>2017-01-02T15:19:00.001+03:00</p>İnsanın ufkuna şekil veren muazzam bir dergidir New Yorker. Ölümlüler dünyasında yarım paragrafta okumaya alışık olduğun şeylere yirmi sayfa ayırır. Akıl, vizyon, kültür ve edebi yetenek sahibi insanlar bazen bir yazı için altı ay, bir sene çalışırlar. Obama Guantanamo üssünü neden kapatamadı? Yeni bir elma türünü geliştirmek için yirmi sene nasıl çalıştılar? Moğolistan’dan fosil kaçakçılığı işini organize eden adam hapis cezası aldığı için neler hissediyor? Bir akademik toplantıda silahını çekip altı kişiyi öldüren profesörün annesi ve akrabaları ne anlatıyor? Yaşam boyu eşcinsel evliliği hakkı için uğraşıp sonucu görmeden ölen kadının doğum günü partisinde neler konuşuldu? Başka yerde kolay bulamayacağın şeyler bunlar, New Yorker’da var.<br /><br />İngilizce bilen yeğenine hediye lazımsa abone ettir. Hayatına bir yol açarsın.<br></body></html>