<!DOCTYPE html><html lang="tr"><head><meta charset="UTF-8"><title>Document</title></head><body><h1>Okuma notları 3</h1><a href='http://nisanyan1.blogspot.com/2014/04/okuma-notlar-3.html'>http://nisanyan1.blogspot.com/2014/04/okuma-notlar-3.html</a><p>2014-04-23T23:21:00.002+03:00</p><div class="MsoNormal"><span style="font-family: &quot;arial&quot; , &quot;helvetica&quot; , sans-serif;"><i>“Dün gece bir grup arkadaşımla TUIK’in malum mutluluk araştırmasını konuşuyoruz. “En iyisi buraları bırakıp Sinop’a gidip yerleşmek” dedim. Madem Türkiye’nin en mutlu insanları Sinop’ta yaşıyor.”</i><br /><!--[if !supportLineBreakNewLine]--><br /><!--[endif]--><o:p></o:p></span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;">Koskoca medyada matematik bilen bir kişi çıkmaz mı? Nasıl sazan gibi atlarlar?<br /><br />İstatistiğin birinci sınıfında öğretirler, örneklem nüfusu ne kadar düşükse, ortalamadan sapma ihtimali o kadar yüksek olur. Üç defa zar atarsan, ortalamanın 4’ten yüksek (çok mutlu) ya da 2’den düşük (çok mutsuz) çıkması olasılığı yüksektir. Yüz defa zar atsan, çaresi yok, ortalama 3.5 gelecek. Aynı nedenle, nüfusu büyük olan iller daima Türkiye ortalamasına yakın sonuç verir. Küçük iller ise, manik depresifler gibi, kah bir uçta, kah öbür uçta görünür.<br /><br />Nüfusu bir kişi olan bir ilde “mutlu musunuz” diye sorduğunu düşün. Sonuçta iki ihtimal var, ya yüzde yüz mutluluk ya yüzde yüz mutsuzluk çıkar. Haberciler de bunu haber sanır.<o:p></o:p></span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;"><br /></span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;">Daniel Kahneman’ın Thinking Fast and Slow diye muhteşem bir kitabı var, bu tür akıl tutulmalarını irdeleyen. Son yıllarda okuduğum en iyi kitaptı galiba. Tavsiye ederim. Mesela İsrail Hava Kuvvetleri’nde, ödüllendirilen pilotların performansının neden düştüğünü, cezalandırılanların performansının neden arttığı, ya da zeki erkeklerin neden kendilerinden daha az zeki kadınlarla evlendiğini öğrenirsiniz, ağzınız açık alır.<br /><br /><o:p></o:p></span></div><div class="MsoNormal"><span style="font-family: arial, helvetica, sans-serif;">*</span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;">Son okuduğum, eski ABD Dışişleri Bakanı Madeleine Albright’in anıları, 580 sayfa.<br /></span><br /><span style="font-family: &quot;arial&quot; , &quot;helvetica&quot; , sans-serif;">Bu tür biyografiler asla tam dürüst olamaz. Ama alabildiğince dürüst, güzel bir kitap. İnandırıcı bir portre çiziyor.<br /></span><br /><span style="font-family: &quot;arial&quot; , &quot;helvetica&quot; , sans-serif;">Esas olay, 11 yaşında mülteci olarak geldiği ülkede zirvenin bir altına yükselmesi. Babası Çekoslavak bir entelektüel ve diplomat. Onu idolize etmiş, onun yolundan gitmiş. Başka bir ülkenin entelektüeli ve diplomatı olmuş. Kalbinde hep Çek kalmış. Ama yanı zamanda, su katılmamış Amerikalı. Başka bir ülke olsa o kadar kusursuz bağdaştıramazdı.<br /></span><br /><span style="font-family: &quot;arial&quot; , &quot;helvetica&quot; , sans-serif;">Zbig Brzezinski hocası imiş. Benim de hocamdı. Ondan işittiğim hikaye de aşağı yukarı aynıydı. Kadir-i mutlak bir dev değil; fırtınalarla dolu bir denizde kıt bilgi ve sınırlı imkanlarla rotayı tutturmaya çalışan, olağan insanlar.<br /><br />*<br />Fernand Braudel, A History of Civilisations, ilk 1963’te yazmış (A Year in the Province adlı dünyalar şekeri kitabın yazarı Richard Mayne İngilizceye çevirmiş.)</span><br /><span style="font-family: &quot;arial&quot; , &quot;helvetica&quot; , sans-serif;"><br /></span><span style="font-family: &quot;arial&quot; , &quot;helvetica&quot; , sans-serif;">100 sayfadan sonra kustum, bıraktım. Pek havalı teorik lafların altında, bomboş bir klişeler yığını.</span><br /><span style="font-family: &quot;arial&quot; , &quot;helvetica&quot; , sans-serif;"><br /></span><span style="font-family: &quot;arial&quot; , &quot;helvetica&quot; , sans-serif;">Braudel’in Mediterranee’sini 32 yıl önce okumuş, ondan da bir tad alamamıştım.<br />Son 60 yılda Fransa’da okumaya değer bir kitap yazıldı mı, bilen var mı allahaşkına?</span><o:p></o:p><br /><span style="font-family: &quot;arial&quot; , &quot;helvetica&quot; , sans-serif;"><br /></span></div><br></body></html>