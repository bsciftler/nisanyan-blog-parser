<!DOCTYPE html><html lang="tr"><head><meta charset="UTF-8"><title>Document</title></head><body><h1>Okuma Notları</h1><a href='http://nisanyan1.blogspot.com/2014/04/okuma-notlar.html'>http://nisanyan1.blogspot.com/2014/04/okuma-notlar.html</a><p>2014-04-16T04:19:00.001+03:00</p><div class="MsoNormal"></div><span style="font-family: &quot;arial&quot; , &quot;helvetica&quot; , sans-serif;">"[<i>Otoriter rejimlerin dümen suyuna giren sanatçılar</i>] <i>Nazilerin işlediği insanlık suçlarına seslerini yükseltmedikleri için eleştiriliyordu. Rus lider Stalin’in amacı ise; komünist rejimin propagandasını hem Rusya'da, hem de global ölçekte yaptırmak konusunda sanatçılardan yararlanmaktı. Stalin’in iktidarındaki tartışmalı icraatlarını bir kenara koyacak olursak, komünist rejimin sanatçılarla ilişkilerinin Nazilere kıyasla elbette daha meşru bir zeminde yaşandığını söyleyebiliriz.</i>”</span><br /><span style="font-family: &quot;arial&quot; , &quot;helvetica&quot; , sans-serif;"><br /></span><span style="font-family: &quot;arial&quot; , &quot;helvetica&quot; , sans-serif;">Neden, “<i>elbette daha meşru bir </i></span><span style="font-family: &quot;arial&quot; , &quot;sans-serif&quot;;"><i>zeminde</i>”? Biri (genel kabul gören sayılara göre) 6 milyon sivil katletmiş, öbürü 20 milyon. Edep ve medeniyet namına ne varsa ikisi de siyasi amaç</span><span style="font-family: &quot;arial&quot; , sans-serif;">larına kurban etmişler. İlim ve sanat erbabını, ikisi de rejim yalakası yapmaya çalışmış. Ama son mevzuda Hitler sanki daha mülayimdir. Susup, siyasete karışmayanlara (Yahudi değilse) pek dokunmamış, Stalin susma hakkı da tanımamış.</span><br /><span style="font-family: &quot;arial&quot; , sans-serif;"><br /></span><span style="font-family: &quot;arial&quot; , &quot;sans-serif&quot;;">Hitler, savaşta yenildi. Stalin, yenilmedi. Daha hala “meşru zemin” vs. diye laf dolaştıranlar olması, ondan mıdır?</span><br /><br /><span style="font-family: &quot;arial&quot; , &quot;sans-serif&quot;;">*</span><br /><span style="font-family: &quot;arial&quot; , sans-serif;">“</span><i style="font-family: Arial, sans-serif;">[Kırım’ın ilhakına destek veren Valery Gergiev’e karşı Münih’te başlatılan kampanyada</i><span style="font-family: &quot;arial&quot; , sans-serif;">] </span><i style="font-family: Arial, sans-serif;">1938 yılından bu yana ilk kez bir Avrupa ülkesinin, sınırları uluslararası toplumca tanınmış bir ülkenin toprağından bir parçayı ilhak etmesi kınanıyor."&nbsp;</i><br /><span style="font-family: &quot;arial&quot; , &quot;sans-serif&quot;;"><br /></span><span style="font-family: &quot;arial&quot; , &quot;helvetica&quot; , sans-serif;">1990’da Doğu Almanya’nın ilhakı? Kosova’nın durumu daha karışık, onu saymayalım.</span><br /><span style="font-family: &quot;arial&quot; , sans-serif;"><br /></span><span style="font-family: &quot;arial&quot; , &quot;sans-serif&quot;;">*</span><br /><span style="font-family: &quot;arial&quot; , sans-serif;">“<i>Akp, giderek büyüyen ölçekte, salt ve totaliterleştirici bir dindar-muhafazakar partiye dönüştüğü izlenimini bırakmakta</i>.”</span><br /><div class="MsoNormal"><span style="font-family: &quot;arial&quot; , &quot;sans-serif&quot;;"><br />Gerçekten öyle mi? Yoksa, o izlenimi bırakan sadece başbakan mı? Partide, Türk siyasilerinin alışılagelmiş hırtlıkları dışında, öyle bir eğilim var mı? Akp kadroları, misal, 1980’lerin ANAP kadrolarından, 1970’lerin MC kadrolarından daha mı dindar-muhafazakar? Hatta, dindarlık yerine milliyetçilik jargonunu koysan, ki aynı şey, 1930’ların CHP kadroları daha mı janti idi?<o:p></o:p></span></div><br /><div class="MsoNormal"><span style="font-family: &quot;arial&quot; , sans-serif;">Başbakan’a gelince, tüyler ürpertici söyleminin ne kadarı gerçek bir ideolojik programın ifadesi, ne kadarı bin defa test edilip, onaylanmış bir oy toplama yöntemi,emin olamıyorum. “Makara-bakara” erbabından kaç paralık totaliter olur ki?</span></div><div class="MsoNormal"><span style="font-family: &quot;arial&quot; , &quot;sans-serif&quot;;"><br /></span></div><div class="MsoNormal"><span style="font-family: &quot;arial&quot; , sans-serif;">*</span><br /><span style="font-family: &quot;arial&quot; , sans-serif;">“</span><i style="font-family: Arial, sans-serif;">Gordon Cullen, 1961’de yayınladığı The Concise Townscape kitabında, kentlerin devam eden sekanslar olarak algılandığını vurgulayarak, kullanıcının yollar üzerindeki hareketi ile oluşan bu sekanslara göre çevresini anlamlandırdığını...</i><span style="font-family: &quot;arial&quot; , sans-serif;">”</span></div><div class="MsoNormal"><br /></div><span style="font-family: &quot;arial&quot; , sans-serif;">“<i>Devam eden sekanslar</i>”? İngilizce’ye çevrilince anlaşılıyor, “Continuous sequences” olmalı. Continuous burada ardışık demek, belli bir sırayla gelen anlamında, eski dilde muttasıl. “Devam eden” Türkçe’de “sonu gelmez” anlamını taşır, İngilizcesi "ongoing" veya "perpetual" daha ziyade. Osmanlıca "daimi", ya da "mütemadi".</span><br /><div class="MsoNormal"><span style="font-family: &quot;arial&quot; , &quot;sans-serif&quot;;"><br />Cullen eğer Los Angeleslı yahut Buffalolu ise, söylediği şey makul. Ama nerede olursan ol, on adım ötede kuş bakışı şehir manzarası görebildiğin İstanbul’a bu model uyar mı? Hatta New York’un iki boyutlu kartezyen planına uyar mı, şüpheli.<br /><br />*</span><br /><span style="font-family: &quot;arial&quot; , &quot;sans-serif&quot;;">“[<i>Doğu ve Güneydoğu’da 17 il bazında yapılan analizde] BDP’nin oyu, son 4 seçim ortalamasında %29, son yerel seçimde (...) % 35’tir. (...) BDP toplamda Kürt oylarının yarısını alamamıştır.”</i><br /><br />Tarhan Erdem gibi titiz ve akıllı bir yorumcu bu kadar bariz bir hataya nasıl düşer? Maraş, Antep, Elazığ ve Erzurum’u içeren bir sahada BDP’nin %35’te kalması, Kürt oylarının yarıdan azını aldığını mı gösterir?<br /><br />Yazık ki elimde ilçe bazında seçim sonuçları yok, haritadan bakıp, sonuca varmaya çalışıyorum. Alevi ve Zaza bölgelerini çıkar, Ahlat, Savur, Aralık, Harran gibi istisnai ilçeleri çıkar, Kürt nüfusu olan ilçelerin %75 ila 80’inde BDP mutlak çoğunluğu elde etmiş görünüyor. Hem bunların epeyce bir kısmında %60-70 gibi anormal oranlarla almıştı, yanılmıyorsam.<br /><br />Batıdaki Kürtlerin oyunu almamaları normaldir. Kaybedeceği kesin olan partiye niye oy versinler ki? Esas ilginç olan gözlem o değil, başka. 1- Mazgirt dışında Alevistan’da tek ilçe alamamışlar. 2- Zaza bölgesinde tek ilçe alamamışlar. 3- Arap ve Türk unsurlarının egemen olduğu ilçeleri alamamışlar. Esas üzerinde durulması gereken bu. <br /><br />*</span><br /><span style="font-family: &quot;arial&quot; , &quot;sans-serif&quot;;">“[<i>Bayburt’un Baksı köyünde kurduğu müzeye verilen Avrupa Konseyi ödülünü alan Prof. Hüsamettin Koçan] Bazı projelerin vicdanı vardır. Ödülü aldığımda kendi kendime ‘bu vicdan, diğer vicdanlara ulaşabiliyor demek ki’ dedim. Bu ödül, bizim müzenin değil, vicdanın ve samimiyetin ödülüdür.”</i><br /><br />Ne güzel demiş! Bir tebrik de bizden. Çıktıktan sonra bir Baksı köyü ziyareti farz oldu.<o:p></o:p></span></div><br></body></html>