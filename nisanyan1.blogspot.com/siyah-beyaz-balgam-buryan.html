<!DOCTYPE html><html lang="tr"><head><meta charset="UTF-8"><title>Document</title></head><body><h1>Siyah, beyaz, balgam, büryan</h1><a href='http://nisanyan1.blogspot.com/2013/04/siyah-beyaz-balgam-buryan.html'>http://nisanyan1.blogspot.com/2013/04/siyah-beyaz-balgam-buryan.html</a><p>2013-04-17T21:12:00.001+03:00</p><br /><div class="MsoNormal">Önce akın kara olduğunu kanıtlayacağız, bilimsel yöntemle. Hatta bazen sarı.<o:p></o:p></div><div class="MsoNormal"><br /></div><div class="MsoNormal">İngilizce <b>black</b> “siyah”. Öz hakiki anlamı “yanık” demekmiş, eski Germence <b>*blak-</b>biçiminden gelirmiş. Aynı kökten Almanca, İsveççe, Holandaca vb. Germen dillerinde “yanmak, ışımak, parıldamak” anlamına gelen bir sürü sözcük var. <o:p></o:p></div><div class="MsoNormal"><br /></div><div class="MsoNormal">Fransızca <b>blanc</b> “beyaz”. O da Germenceden alınmış, orijinal <b>*blenk-</b> fiili gene “yanmak, parlamak” anlamında. Mesela Almanca <b>bleich</b>vardır “soluk benizli”, <b>Blech</b>“kalay”, aslı “parlak”, <b>Blick</b>, bugünkü anlamı “bakış” ama eskiden “aydınlık, aydınlanma.”<o:p></o:p></div><div class="MsoNormal"><br /></div><div class="MsoNormal">Mantıklı. Yanma fiilinin kendisine bakarsan aydınlık, sonucuna bakarsan karanlık. “Yanış” ve “yanık” diye düşün.<o:p></o:p></div><div class="MsoNormal"><br /></div><div class="MsoNormal">Yine Almanca <b>blenden</b> “parlamak, göz kamaştırmak.” Bundan türeyen <b>blind</b> aslında “gözü kamaşmış”, ama bugün “kör” için kullanılıyor. <b>Blond</b>, orijinal anlamı muhtemelen “altın”, daha sonra “altın rengi”, şimdilerde “sarışın”.<o:p></o:p></div><div class="MsoNormal"><br /></div><div class="MsoNormal">*<o:p></o:p></div><div class="MsoNormal">Hintavrupa anadilinde <b>*bhel-</b> şeklinde kurguladığımız bir fiil var. Pokorny sözlüğü <i>bhel-1, bhleg-, bhlei-, bhleig-, bhlendh-, bhleu-, bhleuk-, bhl</i><i>ē</i><i>uos</i> ve <i>bhleidos</i>maddeleri altında toplam yedibuçuk sayfa türev saymış. Her biri ayrı mücevher, ama detayda kaybolmayalım, genelden gidelim isterseniz.<o:p></o:p></div><div class="MsoNormal"><br /></div><div class="MsoNormal">Hintavrupaca /bh/ sesinin Germence, Slavca ve İrancada <b>/b/</b>, Sanskritçe <b>/bh/</b>, Yunanca <b>/ph/</b> ve Latince <b>/f/</b> verdiğini biliyoruz. Her birinin yüzlerce örneği var. Şaşmaz kural. <o:p></o:p></div><div class="MsoNormal"><br /></div><div class="MsoNormal">Misal. Yunanca <b>phleg-</b> “yanmak”. <b>Phlegma </b>“yanma, yanık”. Antik Yunan tıbbında “iltihap” anlamında kullanılmış, dolayısıyla da “iltihaplı doku, cerahat, irin”. İbni Sina zamanında Arapçaya aynen alınmış; Arapçada /p/ ve /ph/ sesleri mevcut olmadığından, kural gereği <b>belğam</b> <span dir="RTL" lang="AR-SA" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">بلغم</span><span dir="LTR"></span><span dir="LTR"></span> şeklini almış. Tıpta “iltihap” anlamına geliyor, eski hekimlikte dört haltın biridir, aç herhangi bir sözlüğe bak. Türkçede anlamı büsbütün kaymış, <b>balgam</b> sadece boğaz cerahati anlamında geçiyor. [Aç parantez: Arapça <b>iltihâb</b><span dir="RTL" lang="AR-SA" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">إلتهاب</span><span dir="LTR"></span><span dir="LTR"></span>, phlegma’nın birebir tercümesidir, 10. yüzyıl tıp literatürünün eseridir. <b>Leheb</b> <span dir="RTL" lang="AR-SA" style="font-family: &quot;Arial Unicode MS&quot;,&quot;sans-serif&quot;; mso-ansi-language: TR;">لهب</span><span dir="LTR"></span><span dir="LTR"></span> yani “yanma, alev”den gelir. Bana Ebu Leheb (“Alevlerin Babası”) diyorlar ya, oradan tanıdık.]<o:p></o:p></div><div class="MsoNormal"><br /></div><div class="MsoNormal">Latince *<b>flag-</b> kökü kaybolmuş, ama türevleri duruyor: <b>flagor</b> “yanık”, <b>flagrare</b> “yanmak”, flag-ma biçiminden gelen <b>flamma</b> “alev”.&nbsp; Bu sonuncusunu tanıyoruz. İngilizce <b>flame</b> “alev”. İtalyanca <b>flamma</b> “1. alev, 2. eskiden gemi direğine çekilen şerit şeklindeki bayrak, flama”. <b>Inflammatio</b> Roma tıbbında direkt Yunancadan çeviri, “iltihap”. Türkçede <b>enflamasyon</b> diye geçer.<o:p></o:p></div><div class="MsoNormal"><br /></div><div class="MsoNormal">Yine Latince <b>flavus</b> “altın”, alev alev yanan metal anlamında. Daha sonra “altın rengi, sarı” anlamında kullanılmış. <b>Flavius</b> “sarılar”, meşhur bir hanedan adı. <b>Flaviopolis</b> “sarılarkent”, Safranbolu’nun eski adı.<o:p></o:p></div><div class="MsoNormal"><br /></div><div class="MsoNormal">Slavcasını da aman unutmayalım. Rusça, Bulgarca, Sırpça, Çekçe vs. <b>bely</b> esasen “parlak”, bugünkü anlamı “beyaz”. Bildiğiniz <b>Belarus</b> var, “Beyaz Rusya” anlamında. <b>Belgrad</b> var “akkent” anlamında. <b>Beluga</b> var, “akbalık” demekmiş, yumurtasından siyah havyar oluyor. &nbsp;<o:p></o:p></div><div class="MsoNormal"><br /></div><div class="MsoNormal">*<o:p></o:p></div><div class="MsoNormal">Hint-İran dillerinin kurallarını biliyoruz elbette, 1830’larda Franz Bopp bulmuştu. Kural 1: Diğer Hintavrupa dillerinde /e/ ise eski Hintçe ve eski İrancada /a/ olur. Kural 2: Diğerlerindeki /g/ bunlarda damağın ön tarafına kayar, /c/ veya /ş/ veya /j/ olur. Ayrıca kural 3: /l/ sesi Hint ve İran dillerinde çok sık olarak /r/ye dönüşür. O halde mesela Sanskritçe <b>bhrâc</b><span lang="EN-US" style="background: white; font-family: &quot;Mangal&quot;,&quot;serif&quot;; mso-bidi-font-weight: bold;">भ्राज्</span>veya <b>bhrâş</b> <span lang="EN-US" style="background: white; font-family: &quot;Mangal&quot;,&quot;serif&quot;; mso-bidi-font-weight: bold;">भास् </span>neymiş? “Yanma, parıldama, ışıma” imiş, Yunanca phleg- fiilinin birebir eşiymiş. Basit. (Bkz. Monier-Williams sözlüğü sf 756 ve sf 770.)<o:p></o:p></div><div class="MsoNormal"><br /></div><div class="MsoNormal">Sanskritçede <i>brâş</i>- görürsen İran dillerinin en eskisi olan Avesta dilinde <i>braeş</i>-, Pehlevicede <i>brêş</i>-, Yeni Farsçade <i>brîş</i>- beklersin. &nbsp;Nitekim Farsçada <b>birîşten</b>:“kızartmak, kebap yapmak”, şimdiki zaman kökü <b>biriy</b>. <i>Birîştem: </i>kızartmişem, <i>mi-biriyem:</i>kızartirem. Türevi malum, <b>biriyânî</b>“kebap” demek. Türkçede bazen <b>büryan</b>diye de geçer. Siirt taraflarında galiba <b>büryan kebabı</b> diyorlar, “kebap kebabı” oluyor.<o:p></o:p></div><div class="MsoNormal"><br /></div><div class="MsoNormal">Enstitûya Kurdî sözlüğüne göre Kürtçesi <b>biraştin</b> imiş (“kızartmak”), <b>biraşte</b> de “ızgara et”. Paul Horn <b>birjandin</b> ve <b>brajtin</b> diye vermiş. Hangisi doğrudur bilmem.&nbsp;<o:p></o:p></div><br></body></html>