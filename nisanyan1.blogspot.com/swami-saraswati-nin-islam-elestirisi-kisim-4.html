<!DOCTYPE html><html lang="tr"><head><meta charset="UTF-8"><title>Document</title></head><body><h1>Swami Saraswati'nin İslam Eleştirisi (kısım 4)</h1><a href='http://nisanyan1.blogspot.com/2012/11/swami-saraswatinin-islam-elestirisi-ksm_20.html'>http://nisanyan1.blogspot.com/2012/11/swami-saraswatinin-islam-elestirisi-ksm_20.html</a><p>2012-11-20T23:28:00.002+02:00</p><br /><div class="MsoNormal" style="margin-bottom: .0001pt; margin-bottom: 0cm;"><i>60. “Kim Allah'ı, meleklerini, kitaplarını, peygamberlerini ve ahiret gününü inkar ederse, şüphesiz o büyük bir sapıklığa sapmıştır. Önce inanıp sonra inkar edenleri, sonra inanıp tekrar inkar edenleri, sonra küfrünü artıranları Allah bağışlamaz; onları doğru yola eriştirmez.” (4.136-137)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Halâ daha Allah’ın ortağı yok mu diyeceğiz? Allah’ın ortağı yoktur dedikten sonra inancı Allah’tan başka bir dizi koşula bağlamak çelişki değil midir?</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Allah üç defadan sonra bağışlayıcı değil midir? Yoksa üç kez inançsızlıktan sonra da doğru yolu gösterir mi? Dördüncü defadan sonra doğru yolu göstermekten vaz mı geçer? Demek ki herkes hayatta dört kez inançsızlık ederse dünyada kâfir sayısı pek artacaktır. </div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>61a. “Allah münafıkları [Müslüman görünen iki yüzlüleri] ve kâfirleri [tanrıyı inkâr edenleri] Cehennemde toplayacaktır.” (4.140) “Münafıklar Allah’ı aldatırlar (aldatmaya çalışırlar)… Fakat Allah’ın şaşırttığına (yoldan çıkardığına) asla yol bulamazsın.” (4.142-143)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Allah’ın Müslümanları Cennete ve diğerlerini Cehenneme göndermesinin haklı sebebi nedir? Adalet (hak) duygusuna sahip bir insan böyle bir şeyi kabul eder mi?</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Sahtekârlara aldanan ve onları aldatan bir tanrıya lanet olsun! O sahtekârlarla aynı anlayışın sahibidir; gitsin onlarla anlaşsın. ‘Dengi dengine çift koşsan, sabanın iyi yürür.’ Tanrısı sahteci [yoldan çıkarıcı] olan insanların sahteci olmamalarını nasıl beklersin?</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>61b. “Ey müminler, müminleri bırakıp kâfirleri dost edinmeyin.” (4.144)</i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Müslüman olmayan iyi bir insan yerine kötü bir Müslümanla dostluk etmek doğru olabilir mi?</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: <span style="background-color: white; background-position: initial initial; background-repeat: initial initial; font-family: 'Simplified Arabic', serif;">لاَ تَتَّخِذُواْ الْكَافِرِينَ أَوْلِيَاء مِن دُونِ الْمُؤْمِنِينَ</span> ayetinin anlamı, tartışmaya mahal bırakmayacak şekilde, “dost olmayın” demektir. Liberal Müslümanları mahcup eden bu ifadeyi çeşitli şekillerde tevil etme arayışları inandırıcı değildir.</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Yazarın tek cümlelik cevabı, “tarafgirlik” tezinin kusursuz bir özetidir. Ölçütümüz iyilik/erdem [hak] mı olacak, Müslümanlık [aidiyet] mi olacak? Temel ahlaki soru budur. Çağdaş dünyanın en yakıcı krizlerinin pek çoğu da bu soruya dayanır. Haktan değil aidiyetten yana tavır alan bir öğreti, ancak ahlaksızlık öğretisi olabilir.</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>62. “Peygamber size rabbinizden hakikatle geldi. İnanın, bu sizin hayrınızadır. İnanmazsanız bilin ki yerde ve göklerde olan şeyler Allahındır.” (4.170) “Allah birdir.” (4.171)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;">&nbsp;&nbsp;<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Kuran peygambere inanmayı emrettiğine göre, inanç açısından peygamber Allah’ın ortağı değil midir? Allah’a şirk koşulmuş olmuyor mu? <o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Elçilerle konuştuğuna ve elçi gönderdiğine göre Allah belli bir yerdedir, sonsuz olamaz. Kuran bazen Allah’ın bir yerde olduğunu belirtip, bazen de her yerde olduğunu bildirdiğine göre aklı karışık olan biri tarafından yazılmıştır, veya birden fazla kişinin eseridir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;">…<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>68. “Allah adına yalan uydurandan ve kendisine hiç bir şey vahyedilmediği halde, 'Bana vahyediliyor,' diyenden ve ' ALLAH'ın indirdiği gibi ben de indireceğim,' diyenden daha zalim kim olabilir!” (6.93)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Bundan anlaşılıyor ki Muhammed Allah’tan kendisine bir mesaj geldiğini ileri sürdüğünde, başka birileri de aynı oyunu oynayıp kendilerine Allah’tan ayetler geldiğini ve bundan dolayı peygamber olduklarını iddia etmişlerdi. Onlarla mücadele etmek ve kendi iddiasını güçlendirmek için Muhammed bu yola baş vurdu.</div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>69. “Sizi yarattık, sonra şekil verdik, sonra meleklere, 'Adem'e secde edin' dedik; İblis'ten başka hepsi secde etti. O ise secde etmedi. Allah, 'Sana emrettiğim halde, seni secdeden alıkoyan nedir?' dedi. (İblis) 'Beni ateşten, onu çamurdan yarattın, ben ondan üstünüm' cevabını verdi. (Allah) Ona, 'İn oradan, orada büyüklenmek sana düşmez, defol. Sen alçaktakilere aitsin' dedi. (İblis) ‘Kıyamet gününe kadar bana süre tanı” dedi. (Allah) ‘Peki sana süre tanıdım” dedi. (İblis) ‘Beni yoldan çıkardığın için ben de senin Doğru Yolun üzerinde onlara karşı oturacağım, onlara önden, arkadan, sağdan, soldan sokulacağım, ve onların çoğu sana şükretmeyecek,’ dedi. (Allah) ‘Lanetlendin ve kovuldun, defol git; sana uyacak olanların hepsini cehenneme dolduracağım' dedi.”<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Allah’la Şeytan arasındaki bu münakaşayı dikkatle izleyin. Piyon hükmündeki bir meleğe Allah’ın boyun eğdirememesi, ona doğru yolu gösterememesi, isyan edip kötülük yoluna saptığı halde onun cezasız çıkıp gitmesine göz yumması çok tuhaftır. Allah böyle büyük bir hataya nasıl düşer?<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Şeytan insanları kötü yola düşürdüğüne ve Allah da Şeytanı kötü yola düşürdüğüne göre, demek ki Allah Şeytanın Şeytanıdır. Nitekim Şeytan da Allah’ı, haklı olarak, kendisini doğru yoldan çıkarmakla itham etmektedir. Bu anlatım, Allah’ın iyiliğini göstermez; yeryüzündeki tüm kötülüklerin nihai kaynağı olduğunu gösterir. Müslümanlar böyle bir tanrıyı belki kabul edebilir, ama diğer iyi ve bilge insanlar bunu kabul edemez.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Allah’ın melekle konuşma biçimi, onu tıpkı insanlar gibi fiziksel beden sahibi, bilgisi kısıtlı ve adaletsiz biri yapmaktadır. Bilge insanların İslam dinini reddetmelerinin sebebi budur.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Şeytan, insana secde etmemekte haklıdır. Bugün tüm taraflar, insana secde etmenin günah olduğu noktasında hemfikirdir. Buna rağmen, burada iddia edildiği üzere, Allah’ın insana tapınmayı emretmesi bizim kavrayışımızı aşar. Bu masaldan çıkaracağımız en önemli sonuç, akılcı (rasyonel) itaat öğretisinden asla sapmamak gerektiğidir – emri veren tanrı bile olsa sapmamak gerekir, nerede kaldı insan!<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: Cevabın son cümlesinin güzelliğine bakar mısınız?<o:p></o:p></div><div class="MsoNormal" style="margin-bottom: .0001pt; margin-bottom: 0cm;">&nbsp; <o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>70. “Rabbiniz Allah gökleri ve yeri altı günde yaratmış, sonra arşa (taht’a) kurulmuş olandır.” (7.54) “Rabbinizi içtenlikle ve gizlice çağırın. O, haddini aşanları sevmez.” (7.55)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Evreni altı günde yaratıp sonra yukarıdaki tahtta oturan (dinlenen) bir tanrı sonsuz ve kadiri mutlak olabilir mi? Tanrınızın kulağı ağır mı işitir ki, sadece çağrıldığında duysun?<br /></div><div class="MsoNormal" style="margin-bottom: .0001pt; margin-bottom: 0cm;">Evreni altı günde yarattıktan sonra tahtında dinlendiyse yoruldu demektir. Bu tanrı şimdi uyanık mı uyuyor mu? Uyanıksa bir işi var mı? Yoksa istirahatine devam edip boşa mı vakit geçiriyor?<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: <span style="background-color: white; background-position: initial initial; background-repeat: initial initial; font-family: 'Simplified Arabic', serif;">اسْتَوَى عَلَى الْعَرْشِ</span> (istivâ ‘alâ-l-‘arş) deyimi çeşitli şekillerde tevil edilse de, düz anlamı şüphesiz “tahtında dinlendi” demektir. Arş bildiğimiz tahttır; Güneydoğu’da kullandıkları dam yataklarına da ta Asuriler zamanından beri ‘arş adı verilir. İstivâ “taht gibi kuruldu, oturdu, rahat etti” demektir. “Tahtına kurulma” ibaresi şüphesiz “egemenlik ilan etti” gibi bir anlama da yorulabilir. Ancak Kuran ayetinin işaret ettiği Tevrat Yaratılış (Genesis) 2.2’deki <i>işbith</i> <span dir="RTL" lang="HE" style="font-family: &quot;Arial Unicode MS&quot;,&quot;sans-serif&quot;; mso-bidi-language: HE;">ישׁבּת</span><span dir="LTR"></span><span dir="LTR"></span> sözcüğü, şüpheye mahal bırakmayacak bir şekilde “mola verdi, dinlendi” anlamına gelir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Kuran’da tanrıya atfedilen antropomorfik özellikler, geç dönem Yunan felsefesiyle veya Talmud dönemi Yahudi spekülatif geleneğiyle tanışıklığı olmayan bir kültürel çevreyi düşündürür. İnsani özelliklerden soyutlanmış bir Tek Tanrı düşüncesi, Orta Doğu’da, Kuran’dan önceki 800 yıl boyunca enine boyuna tartışılmıştı. Kuran yazar(lar)ının bu literatürden fazla haberdar olmadığı anlaşılıyor.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>71. “Yeryüzünde kötülük yapmayın ve fesat etmeyin.” (7.74)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Bu güzel bir öğüttür; ancak Kuran’ın başka yerlerinde savaşmayı ve kâfirleri öldürmeyi öğütleyen birçok ayetle çelişkilidir. Öyle anlaşılıyor ki Muhammed zayıfken barışı öğütledi, ancak güçlendiğinde savaş ilan etti. Savaş ve barış birbirine zıt ilkeler olduğuna göre, her ikisi birden doğru olamaz.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>72. “Musa asasını yere attı, ve o bunun üzerine yılana dönüştü.” (7.107)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Bu ifadeler Allah’ın ve Muhammed’in böyle saçmalıklara inandığını gösterir. Oysa bilgelik sahibi insanlar, böyle şeylerin cambazlık ve sahtekârlık gösterisi olduğundan şüphe etmezler.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>73. “Bu nedenle (Mısırlılara), ayrı ayrı birer mucize olan su baskınını, çekirgeleri, haşeratı, kurbağaları ve kanı musallat ettik.” (7.133) “(Onlar buna rağmen Musa’ya inanmayınca) onlardan intikam aldık ve mucizelerimizi yalanladıkları için onları denizde boğduk.” (7.136)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Ahlaksızlığa bakar mısınız? Allah burada birisine şantaj yapmak amacıyla yılan göndereceğini söyleyen köy zorbası gibi davranıyor. Bir kavmi denizde boğan ve diğerini karşıya geçiren tanrı, adalet hissinden yoksun biridir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>73b. “Şüphesiz onların dini helak olmaya mahkûmdur ve ibadetleri de batıldır.” (7.139)<br />&nbsp;<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Kendi doğruluğunu iddia edip, milyonlarca insanı barındıran diğerini batıl ilan eden bir dinden daha küstah ne olabilir? Zira hiçbir dinin takipçileri tümden iyi veya tümden kötü olamaz. Ancak çok cahil insanlar, bir dinin mensuplarının topyekûn kötülüğüne hükmederler. (…)<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: “Ancak çok cahil insanlar, bir [başka] dinin mensuplarının topyekûn kötülüğüne hükmederler.” Bu ilke, çağımız için yol göstericidir. Bir kimsenin, bir yandan Kuran öğretisini yol gösterici kabul edip, diğer yandan bu ilkeyi ikirciksiz ve tereddütsüz bir şekilde benimsemesi mümkün değildir. Dolayısıyla Kuran öğretisi reddedilmeli, bu yapılamıyorsa Kuran’ın çelişkileri ve yanlışları herkesin anlayacağı bir şekilde sergilenmelidir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>74. “Musa, tayin ettiğimiz vakitte gelip Rabbi onunla konuşunca, Musa: 'Rabbim, bana kendini göster, sana bakayım' dedi. Allah: 'Sen Beni göremezsin ama dağa bak, eğer o yerinde kalırsa sen de beni göreceksin' dedi. Rabbi dağa görününce onu yerle bir etti ve Musa baygın düştü;” (7.143)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Konuşan ve görünen şey sonsuz (mutlak) olamaz. Eskiden böyle mucizeler gösteren tanrının şimdi buna benzer şeyleri yapmaması inandırıcı değildir. Bilinen doğrulara aykırı olan böyle iddiaların üzerinde durmaya değmez.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">75. <i>“Rabbini sabah ve akşam kendi içinden yalvararak, alçak gönüllülükle ve sessizce an; gafillerden olma.” (7.205)</i><o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Kuran bazı yerlerde Allah’ı yüksek sesle çağırmayı, bazı yerlerde ise sessizce zikretmeyi emrektedir. Bu tavsiyelerden hangisi doğru, hangisi yanlıştır? Bir mısra diğeriyle çelişirse, buna meczup şarkısı denir. Tutarsız sözler ciddiye alınamaz. (Sessiz zikir şüphesiz evladır.)<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: Burada kastedilen şey şüphesiz sadece ibadet stili değildir. Kuran’ın, din uğruna cinayeti ve savaşı öven, farklı inanç sahiplerine karşı saldırganlığı hak sayan agresif öğretisi eleştirilmektedir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>76. “Sana ganimetleri sorarlar. De ki, ganimetler Allah’ın ve resulündür. Allah’tan korkun.” (8.1)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Ganimet aldıkları, haydutlar gibi davrandıkları ve başkalarını da buna teşvik ettikleri halde bunlara tanrı, peygamber ve mümin adı verilmesi çok tuhaftır. Allah’tan korktuklarını söylüyorlar ama çapulculuk yapıyorlar, türlü günaha giriyorlar, ve buna rağmen “dinimiz en iyisidir” demekten utanmıyorlar. Veda’ların hakiki dinini inkâr etmekten daha büyük bir ikiyüzlülük olabilir mi?<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: Veda kelime anlamı itibariyle “bilgi, bilgelik” demektir. Yazarın hayal kırıklığına yol açan son cümlesi, bu açıdan ele alındığında bir nebze anlaşılırlık kazanır.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>77. “Allah kendi dediğinin olmasını ve kâfirlerin ardının (neslinin?) kesilmesini irade etti.” (8.7) “Şüphe yok ki ben, ardı ardına bin melekle size yardım edeceğim.” (8.9) “Kâfirlerin yüreğine korku salacağım. O yüzden, onların boyunlarını vurun ve tüm parmaklarını (pençelerini?) koparın.” (8.12)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Müslüman dinine inanmayanların kökünü kurutan bir tanrı ve onun peygamberi ne kadar zalimler! Allah onlara, kendisine inanmayanların kafalarını ve parmaklarını kesmeyi emrediyor ve bu zulüm eyleminde onlara yardım vaat ediyor! Bu tanrının, Lanka kralından aşağı kalır yanı var mı? Bu tüyler ürpertici öğreti tanrının değil, Kuran’ı yazan kimsenin öğretisidir. Eğer bu kitap tanrının işiyse, öyle tanrı bizden uzak olsun.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: Tanrı Rama ile savaşan Lanka kralı zalim Ravana, Hint mitolojisinde yaklaşık olarak Nemrut veya Firavun mukabilidir. <o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Enfal suresinin savaşçı dili şüphesiz mecazi anlamda da yorumlanabilir. Ancak, Bedir savaşı sırasında indirilen bu surenin, gayet somut bir çatışma ortamında taraflardan birini coşturma işlevine hizmet ettiği unutulmamalıdır.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>79. “Fitne ortadan kalkıncaya ve Allah’ın dini (egemen) oluncaya kadar onlarla savaşın. (…) Bilin ki, elde ettiğiniz ganimetin beşte biri Allah’a ve resule ve onun yakınlarına ve yetimlere, fakirlere ve yolculara aittir.” (8.39-41)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Yeryüzünün barışını bozan böyle çıkarcı ve saldırgan bir tanrıya Müslümanlardan başka kim inanır? Allah ve onun resulü adına yağmaya ve talana girişen ve başkalarını da buna alet edenler, hayduttan başka ne olabilir? Allah eğer o ganimetten pay alıyorsa, kendisi de soygunun suç ortağıdır. Böyle bir soygunu övmesi, tanrılığına hakarettir. Barışı bozan ve insanlık için bir facia olan böyle kötü bir öğretinin din adı altında dünyaya yayılması büyük bir talihsizliktir. Bu tür dinler yaygın olmasa, dünya şüphesiz çok daha huzurlu ve mutlu bir yer olurdu.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>80. “Melekler, kâfirlerin yüzlerine ve artlarına vurup “yangın azabını tadın” diyerek canlarını alırken göreydin.” (8.50) “Onlar Rabbin ayetlerini yalanladılar, ve biz bu yüzden Firavun’un halkını helak ettik ve zulmlerinden ötürü onları suda boğduk.” (8.54) “(Anlaşma yaptığın) bir kavmin hıyanetinden korkarsan (şüphelenirsen) sen de onlarla anlaşmanı boz. Allah hainleri sevmez.” (8.58)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Rusya Türkiye’yi, İngiltere Mısır’ı hezimete uğratırken o melekler uyuyor muydu? Eskiden Allah kendisine ibadet edenlerin düşmanlarını helak edip suda boğuyor idiyse, şimdi neden yapmıyor? <o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">Kendi dinlerine inanmayanlara karşı nasıl davranmaları gerektiğine dair söylenenler utanç vericidir. Böyle öğütler bilge, erdemli ve iyi yürekli birinin ağzından çıkmaz. Bu öğreti, Müslümanların tanrısının adalet, merhamet ve diğer erdemlerden yoksun olduğunu gösterir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>SN notu</b>: Adı geçen siyasi olaylar 1878 ve 1881 yıllarına aittir.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i>81. “Ey Peygamber! Müminleri savaşa yüreklendir. Aranızda sabırlı yirmi kişi varsa, iki yüz kişiye galip gelirler.” (8.64) “(Savaşta) elde<span style="background-color: white; background-position: initial initial; background-repeat: initial initial;"> ettiğiniz ganimeti helâl ve temiz kabul edin ve yiyin. Allah’a karşı gelmekten sakının. Allah çok bağışlayıcı ve merhametlidir.” (8.69)<o:p></o:p></span></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b><span style="background-color: white; background-position: initial initial; background-repeat: initial initial;">Cevap</span></b><span style="background-color: white; background-position: initial initial; background-repeat: initial initial;">: Kendi </span>taraftarlarını<span style="background-color: white; background-position: initial initial; background-repeat: initial initial;"> haksız dahi olsalar kayıran, onlara galibiyet ve ganimet vaadeden şey nasıl adalet, nasıl bilgelik, nasıl dindir? Barışı bozup savaş açan, başkalarını buna teşvik eden, ganimeti hak sayan bir öğreti, bırakın adil ve merhametli olan tanrıyı, akıllı bir insanın öğretisi dahi olamaz. Bu nedenle Kuran, tanrının sözü değildir.<o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><span style="background-color: white; background-position: initial initial; background-repeat: initial initial;">82a. “</span><i>Ey iman edenler! Eğer küfrü imana tercih ederlerse, babanızı ve kardeşlerinizi dost edinmeyin. Aranızda kim onlara dönerse (onlara teveccüh ederse) zalimlerdendir (günahkârdır).</i><span style="background-color: white; background-position: initial initial; background-repeat: initial initial;">” (9.23)<o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b><span style="background-color: white; background-position: initial initial; background-repeat: initial initial;">Cevap</span></b><span style="background-color: white; background-position: initial initial; background-repeat: initial initial;">: İnsanlara babalarını, analarını, kardeş ve arkadaşlarını terk etmeyi telkin etmek kötülüktür. Bu kötü öğreti reddedilmelidir.<o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b><span style="background-color: white; background-position: initial initial; background-repeat: initial initial;">SN notu</span></b><span style="background-color: white; background-position: initial initial; background-repeat: initial initial;">: Bu noktada yazara katılmak güçtür. Tarafgirliği lanetleyen ve salt erdem/hakikat arayışını öne çıkaran bir öğreti, onunla çeliştiği noktada, mantıken, aile-aşiret-kavim sadakatini de reddetmeyi gerektirir. Nitekim Swami’nin (daha sonra aktaracağım) yaşam öyküsü, bilgelik arayışı uğruna kendi babasını ve ailesini terk etmesiyle başlar. Bu cevapta bir psikolojik lapsus mu görüyoruz?<o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><span style="background-color: white; background-position: initial initial; background-repeat: initial initial;">82b. “Allaha ve kıyamet gününe inanmayanlarla ve Allahın ve resulünün haram ettiğini haram saymayanlarla ve hak dinini din edinmeyenlerle savaşın (onları öldürün); ta ki kendilerine kitap verilenler cizye ödeyinceye ve boyun eğinceye kadar.” (9.29) <o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b><span style="background-color: white; background-position: initial initial; background-repeat: initial initial;">Cevap</span></b><span style="background-color: white; background-position: initial initial; background-repeat: initial initial;">: Allah, imanını savaşsız yaymaktan aciz midir? Böyle bir tanrıyı kabul etmekten, tanrı bizi saklasın. Tanrı değil eşkiyadır bu.<o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b><span style="background-color: white; background-position: initial initial; background-repeat: initial initial;">SN notu</span></b><span style="background-color: white; background-position: initial initial; background-repeat: initial initial;">: Tüm meallerde “savaşın” diye çevrilmiş olan fiilin aslı </span><span style="background-color: white; background-position: initial initial; background-repeat: initial initial; font-family: 'Simplified Arabic', serif;">قَاتِلُواْ<span class="apple-converted-space">&nbsp;</span></span><span style="background-color: white; background-position: initial initial; background-repeat: initial initial;"> <i>kaatilû</i> olup, “öldürün” diye çevirilmesi herhalde daha doğrudur. Ayet, kitap ehlinin (Hıristiyan ve Yahudilerin) cizye ödemek suretiyle “küçüklenmesini” (</span><span style="background-color: white; background-position: initial initial; background-repeat: initial initial; font-family: 'Simplified Arabic', serif;">وَهُمْ صَاغِرُونَ</span><span style="background-color: white; background-position: initial initial; background-repeat: initial initial;">“aşağılanmak” veya “aşağı konumu kabul etmek”), aksi takdirde öldürülmesini emretmektedir. <o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><i><span style="background-color: white; background-position: initial initial; background-repeat: initial initial;">83. “</span>Biz Allah'ın, kendi katından veya bizim elimizle, sizi bir azaba uğratmasını bekliyoruz.</i><i><span style="background-color: white; background-position: initial initial; background-repeat: initial initial;">” (9.52)<o:p></o:p></span></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b><span style="background-color: white; background-position: initial initial; background-repeat: initial initial;">Cevap</span></b><span style="background-color: white; background-position: initial initial; background-repeat: initial initial;">: Müslümanlar Allah’ın zaptiyesi midir? Başka inançtan olanları cezalandırmak onların görevi midir? Başka dinden olan milyarlarca insan tanrının sevgili kulları değil midir? (…) Şaşırtıcı olan, aklı başında Müslümanların da bu mantıksız ve temelsiz dine inanıyor olmasıdır.<o:p></o:p></span></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">84a. <i>“</i><i><span style="background-color: white; background-position: initial initial; background-repeat: initial initial;">Allah mümin erkek ve kadınlara, sonsuza dek kalacakları, içinden ırmaklar akan cennetler, Adn bahçelerinde temiz konutlar vaad etmiştir. En büyüğü Allah'ın rızasıdır. İşte en büyük kurtuluş budur.</span></i><i>” (9.72)<o:p></o:p></i></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: Kuran’ın kendi bencil ve partizan amaçları için insanları kandırdığını görüyoruz; böyle bir yem olmasa Muhammed onları kandırabilir miydi? Aynı kandırmaca başka dinlerde de vardır.<o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;">84b. <i>“Onlar (sadaka veren müminlere) gülüyorlar (alay ediyorlar); Allah da onlara gülecektir (alay edecektir).” (9.80)</i><o:p></o:p></div><div class="MsoNormal" style="margin-bottom: .0001pt; margin-bottom: 0cm;"><br /></div><div class="MsoNormal" style="margin-bottom: .0001pt; margin-bottom: 0cm;"><b>Cevap</b>: İnsanlar elbette birbirine güler. Ama Allah onlara gülmemelidir (alay etmemelidir). Kuran din kitabı mı, güldürü kitabı mı?<o:p></o:p></div><br></body></html>