<!DOCTYPE html><html lang="tr"><head><meta charset="UTF-8"><title>Document</title></head><body><h1>Türkiye haritalarından bir demet</h1><a href='http://nisanyan1.blogspot.com/2013/01/turkiye-haritalarndan-bir-demet.html'>http://nisanyan1.blogspot.com/2013/01/turkiye-haritalarndan-bir-demet.html</a><p>2013-01-13T00:02:00.002+02:00</p><div class="separator" style="clear: both; text-align: center;"><br /></div><div class="separator" style="clear: both; text-align: center;"><a href="http://2.bp.blogspot.com/-NNc2ccr9jdo/UPHQZonNXmI/AAAAAAAAAHo/1RbN0qzermw/s1600/ermenice.jpg" imageanchor="1" style="margin-left: 1em; margin-right: 1em;"><img border="0" height="170" src="http://2.bp.blogspot.com/-NNc2ccr9jdo/UPHQZonNXmI/AAAAAAAAAHo/1RbN0qzermw/s400/ermenice.jpg" width="400" /></a></div><div class="separator" style="clear: both; text-align: center;"><br /></div><b>Harita 1: 1960 itibariyle Türkiye'de Ermenice yer adları.</b><i> (Tam boy için haritanın üstüne tıklayın.)</i><br /><b><br /></b>Harita&nbsp;<a href="http://www.nisanyanmap.com/" target="_blank">Index Anatolicus</a> sitesinden mekanik olarak üretildi. Her nokta bir yerleşim (kasaba, köy veya mezra) gösteriyor. Sadece İçişleri Bakanlığının resmi listelerinde geçen adlar göz önüne alındı. Sadece Ermenice olduğundan az çok emin olduğum adlar gösterildi. (Ermenice olduğunu tahmin ettiğim ama emin olamadığım yer adları bir bu kadar daha tutuyor; ama onları ekleyince coğrafi dağılım pek değişmiyor.)<br /><br /><i>Not 1:</i> Bu harita "Ermeni köyleri" haritası değildir; Ermenice yer adları haritasıdır. İkisi farklı şeydir. Gösterilen yerlerin yaklaşık yarısı, 20. yy. başında Türk veya Kürt yerleşimi idi. Buna karşılık, Orta ve İçdoğu Anadolu'daki yüzlerce Ermeni yerleşiminin pek çoğunun sadece Türkçe adı vardı. Mesela Yozgat'taki 30'a yakın Ermeni köyünün hepsinin adı (baştan beri) Türkçedir.<br /><br /><i>Not 2: </i>Sivas-Kayseri-Malatya-Ergani-Adıyaman-Maraş-Osmaniye-Adana kuşağı 11. yy'dan itibaren yoğun Ermeni yerleşimine tanık olduğu halde, bu bölgedeki Ermenice yer adları seyrektir. Bir başka deyimle, gösterilen adların çoğunluğu bin yıldan daha eski olsa gerek.<br /><br /><i>Not 3: </i>İki yoğunluk alanının ortasından geçen Ağrı-Güney Erzurum-Bingöl kuşağı 17. yy'dan itibaren Kürd yerleşimine sahne olmuştur. Bu kuşakta bulunan Ermenice yer adlarının birçoğu, en geç 1828 göçünden sonra silinmiş olmalıdır.<br /><br /><br /><div class="separator" style="clear: both; text-align: center;"><a href="http://1.bp.blogspot.com/-s0VcefuQ9D4/UPHQdOtpXwI/AAAAAAAAAHw/JmZbpP9aqU0/s1600/erm-urartu.jpg" imageanchor="1" style="margin-left: 1em; margin-right: 1em;"><img border="0" height="170" src="http://1.bp.blogspot.com/-s0VcefuQ9D4/UPHQdOtpXwI/AAAAAAAAAHw/JmZbpP9aqU0/s400/erm-urartu.jpg" width="400" /></a></div><br /><b>Harita 2: Urartu Krallığı, MÖ 9.-7. yüzyıllar.</b><br /><br />Wikipedia'dan kopyalayıp benim haritaya ekledim. 2500 yıl önce yıkılmış bir devletin sınırlarını belirlemek riskli şüphesiz. Bunun yerine, a) Urartu arkeolojik sitlerini ve, b) Urartu yazıtlarında zikredilen yerleri gösteren noktasal bir harita daha iyi olurdu. Ama öyle de yapsam dağılım pek değişmiyor.<br /><br />Urartu yazıtları, "Urartuca" adı verilen ve pek iyi çözümlenememiş bir dildedir. Ancak bu olgudan, Urartu devletine tabi halk(lar)ın nece konuştuğuna dair bir sonuç çıkaramayız. [Mesela Macaristan'da 19. yy ortalarına dek tüm yazıtlar ve resmi belgeler Latince yazılırdı; ama bundan, Macarların Latin olduğu sonucu çıkmaz.]<br /><br />Erzincan-Bayburt-İspir hattının Urartu egemenliği dışında kalmış olması ilgi çekici.<br /><br /><div class="separator" style="clear: both; text-align: center;"><a href="http://3.bp.blogspot.com/-v6mte6lv0iw/UPHQgGh0szI/AAAAAAAAAH4/sXTAuL7OAWk/s1600/erm-arsacid.jpg" imageanchor="1" style="margin-left: 1em; margin-right: 1em;"><img border="0" height="170" src="http://3.bp.blogspot.com/-v6mte6lv0iw/UPHQgGh0szI/AAAAAAAAAH4/sXTAuL7OAWk/s400/erm-arsacid.jpg" width="400" /></a></div><br /><b>Harita 3: M 387 yılında Ermeni Krallığının Paylaşımı.</b><br /><b><br /></b>Bunu da Robert Hewsen'ın atlasından kopyaladım. Pembe olan alan Miladın ilk dört yüzyılında Arşakuni/Arsacid soyundan krallarca yönetilen Armenia krallığının sahasıdır. Palahovit (Balabitene) ve Dzopk (Sophene) gibi dönem dönem bağımsız olan beylikleri dahil ettim. Buna karşılık krallığa hiçbir tarihte tam bağlanmayan Andzit, Angeğdun, Nprgerd, Sanasunk ve Ardzn gibi dış beylikleri dahil etmedim. Hewsen'da idari birim, kale ve piskoposlukların da listeleri var. Onları kullanıp noktasal bir harita çıkarabilirdim belki.<br /><br />Kırmızı hat 387 yılında Bizans ile Sasani İran'ı arasında yapılan anlaşmayla tesis edilen sınır hattıdır. Bunun batısında kalan kısım bu tarihte Bizans'ın doğrudan egemenliği altına gidi. Doğuda İran'a bağımlı kukla bir kırallık 421'e dek sürdükten sonra lağvedildi.<br /><br />Pembenin batı sınırı Fırat nehridir. Fırat'ın Batı yakasındaki yoğun yerleşim hattı (Kangal-Eğin-Arapkir-Harput-Ergani) esasen bu haritadan yaklaşık 600 yıl sonra, Bizans'ın ikinci büyük yayılma dalgası sırasında oluşmuş gibi görünüyor.<br></body></html>