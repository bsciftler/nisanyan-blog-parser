<!DOCTYPE html><html lang="tr"><head><meta charset="UTF-8"><title>Document</title></head><body><h1>Türkiye'nin dilleri</h1><a href='http://nisanyan1.blogspot.com/2013/09/turkiyenin-dilleri.html'>http://nisanyan1.blogspot.com/2013/09/turkiyenin-dilleri.html</a><p>2013-09-27T18:15:00.000+03:00</p><div class="separator" style="clear: both; text-align: center;"><a href="http://1.bp.blogspot.com/-IAo54ZH6mgM/UkWbVlu-fOI/AAAAAAAAAR8/q3eIkx0DtNI/s1600/T%C3%BCrkiye+dilleri+haritas%C4%B1.jpg" imageanchor="1" style="margin-left: 1em; margin-right: 1em;"><img border="0" height="170" src="http://1.bp.blogspot.com/-IAo54ZH6mgM/UkWbVlu-fOI/AAAAAAAAAR8/q3eIkx0DtNI/s400/T%C3%BCrkiye+dilleri+haritas%C4%B1.jpg" width="400" /></a></div><br /><br />Dün İzmir'de Fransız Kültür Merkezi'nde Türkiye'nin ölmeye yüz tutan dilleri üzerine bir sunumum vardı. Akşam oturup bu haritayı hazırladım. Konferansı da bu harita üzerinden verdim.<br /><br />Morlar Zazaca - yani Kırmançki ve Zazaki/Dimili. Biz Zazaca ayrı dil midir diye tartışaduralım, bu işlerin referansı sayılan Ethnologue Kırmançki&nbsp;<a href="http://www.ethnologue.com/language/kiu">http://www.ethnologue.com/language/kiu</a>&nbsp;ile Dimili'yi&nbsp;<a href="http://www.ethnologue.com/language/diq">http://www.ethnologue.com/language/diq</a>&nbsp;iki ayrı dil olarak tasnif etmiş.<br /><br />Kırmızılar Arapça - Antakya, Urfa-Harran, Mardin ve Siirt'te dört lehçe.<br /><br />Fıstık Yeşili "Süryanice" adı verilen Surit veya Turoyo, Midyat ve İdil'de. Yakın tarihte nesli tükenen iki lehçe, Mlahso (Lice) ve Hertevin (Pervari), + işaretiyle gösterildi.<br /><br />Gök mavisi Lazca. Onun da Atina-Ardeşen lehçesi ile Viçe-Arhave lehçesi ayrı diyorlar.<br /><br />Koyu yeşiller Ermenice. İstanbul Ermenicesi, neredeyse ayrı bir dil olan Kesap (Vakıfköy) lehçesi, Hemşince ve büsbütün muamma olan Poşaca.<br /><br />Sarı Gürcüce. Artvin İmerhevi, Maçaheli ve Maradidi'de üç yerleşim bölgesi. Kuzey ve Batı Anadolu'daki dağınık yerleşimler gösterilmedi.<br /><br />Pembe Rumca. En büyük grup Of-Çaykara, Maçka ve Tonya'da Pontos Rumcası. İkincisi Ayvalık ve Ege'nin çeşitli yerlerine dağınık Girit Rumcası. En ufağı İstanbul ve İmroz'daki Hıristiyan Rumlar. Bir de Patriyotlar var tabii, ama coğrafi dağılımını bilmiyorum.<br /><br />Lacivert - Yahudi İspanyolcası, yani Ladino veya Judezmo. İstanbul'da ve İzmir'de bilen üç beş bin kişi var, ama konuşan kalmadı.<br /><br />Dağınık halde olan Kuzey Kafkasya dilleri gösterilmedi. Memlekette Çingenece (Roma) konuşan kimse halâ var mı, onu da bilmiyorum. Darende'de Hazeyn veya Hazain diye bir dil var mıdır, varsa nedir, hiçbir bilgim yok.<br /><br />Halka büyüklükleri kabaca nüfusla orantılıdır (ama tam değil tabii). Kürtçenin (yani Kurmanci'nin) egemen dil olduğu bölge bej rengiyle gösterildi. Ayrıca Orta Anadolu Kürtleri (Haymana, Cihanbeyli, Şereflikoçhisar, Eskil) bej halkayla belirtildi.<br></body></html>