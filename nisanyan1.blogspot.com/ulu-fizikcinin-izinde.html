<!DOCTYPE html><html lang="tr"><head><meta charset="UTF-8"><title>Document</title></head><body><h1>Ulu fizikçinin izinde</h1><a href='http://nisanyan1.blogspot.com/2017/03/seksen-sene-once-olmus-bir-generale.html'>http://nisanyan1.blogspot.com/2017/03/seksen-sene-once-olmus-bir-generale.html</a><p>2017-03-06T16:08:00.000+03:00</p><div class="MsoNormal"><b><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">&nbsp;“Hayat felsefemi seksen sene önce ölmüş bir generale, ilkokulda şiirlerini ezberlettikleri bir milli şefe borçluyum” demenin üçüncü dünyanın en zavallı rejimlerine has bir ritüel aşağılanma olduğunu bilmez misin?<o:p></o:p></span></b></div><div class="MsoNormal"><b><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></b></div><div class="MsoNormal"><b><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></b></div><div class="MsoNormal"><br /></div><div class="separator" style="clear: both; text-align: center;"><b><a href="https://4.bp.blogspot.com/-diBl-p78eHI/WL1eNX3yHKI/AAAAAAAAAYw/y7nfeKrHMSYwAOjqw-aC9r2_hYc5y99cQCLcB/s1600/canan.jpg" imageanchor="1" style="clear: left; float: left; margin-bottom: 1em; margin-right: 1em;"><img border="0" height="200" src="https://4.bp.blogspot.com/-diBl-p78eHI/WL1eNX3yHKI/AAAAAAAAAYw/y7nfeKrHMSYwAOjqw-aC9r2_hYc5y99cQCLcB/s200/canan.jpg" width="200" /></a></b></div><span style="font-family: &quot;times new roman&quot;, serif; font-size: 12pt; text-align: justify;">Canan Dağdeviren fizik mühendisi. Amerika’deki MIT’de assistant professor unvanına, sahip; giyilebilir kalp pili ve cilt kanseri teşhis cihazı üzerinde çalışmış. 32 yaşında güzel bir kadın. Fotoğrafına baktığınızda gerçek bir bilim insanının tevazusunu ve henüz kendi sesini bulamamış bir akademisyenin utangaçlığını görüyorsunuz.</span><br /><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Peki bu niteliklere sahip bir insan “ilham perilerim Mme. Curie ve Atatürk … hayat felsefemi Atatürk’e borçluyum” gibi bir cümle kurmuş olabilir mi?<o:p></o:p></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Yirmi üç Nisan müsamerelerinin ötesinde bir eğitim alma şansına nail olmuş biri; bilimsel düşüncenin tadına varmış, bu ülkenin kendine has ümitsizliğinin ürünü olan entelektüel nihilizmden paçasını kurtarmış olduğunu varsaydığımız biri, sahiden, bu kadar saçmalayabilir mi?<o:p></o:p></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Şöyle olabilir bazen. Yabancı ülkede yalnız ve kırılgansın. Kendini korumak için bir müddet yurdunun ikonlarına sarılma gereği duyabilirsin. Hıyar Coni’nin biri “aa Türkiye’de kızlar da fizikçi mi oluyormuş” der gibi yüzüne baktığında, “bizim Atatürk’ümüz var sersem herif” demek geçebilir içinden. Çoğu arkadaşımız geçti böyle bir evreden, anlaşılır bir şeydir. Ama orada değil, Türkiye’de, ciddi bir gazeteye verdiğin röportaj bu, ağzından çıkanı kulağın duymaz mı?<o:p></o:p></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Faraza 1923-38 arası Türkiye cumhurbaşkanı olan kişinin hayırlı işler yaptığına, memlekete büyük hizmetleri dokunduğuna inanıyorsun. Olabilir, makul bir bakıştır. Haklı olabilirsin pekalâ. Tartışırız, belki elli ellide buluşuruz, belki senin dediğin ağır basar. Ama “hayat felsefemi seksen sene önce ölmüş bir generale, ilkokulda şiirlerini ezberlettikleri bir milli şefe borçluyum” demenin üçüncü dünyanın en zavallı rejimlerine has bir ritüel aşağılanma olduğunu bilmez misin? Hadi burada insanlar başka çaresi olmadığı için böyle konuşuyor, sen kendini kurtarmışsın, senin mazeretin ne?<o:p></o:p></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="separator" style="clear: both; text-align: center;"><a href="https://1.bp.blogspot.com/-8B3Q4SrjKXY/WL1e6k7VTcI/AAAAAAAAAY0/-zCCUUYPCzsi-ljNDEd34dAynJGwun9owCLcB/s1600/canan%2B2.jpg" imageanchor="1" style="clear: right; float: right; margin-bottom: 1em; margin-left: 1em;"><img border="0" height="129" src="https://1.bp.blogspot.com/-8B3Q4SrjKXY/WL1e6k7VTcI/AAAAAAAAAY0/-zCCUUYPCzsi-ljNDEd34dAynJGwun9owCLcB/s320/canan%2B2.jpg" width="320" /></a></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Okuyoruz röportajı. Güzel şeyler söylemiş. Türkiye’de bilimsel araştırmanın pek mümkün olmadığını, çünkü bürokratik yapının engellediğini belirtmiş. Bahane üretme eğiliminden ve başarısızlık korkusundan söz etmiş, bilim dünyasında başarısızlığın da büyük önem taşıdığını hatırlatmış. Genel anlamda özgürlüğün olmadığı bir ülkede akademik özgürlük nasıl olabilir diye sormuş. “Hayal kurun ve mutlaka peşinden gidin. İnsan bir kez hayata geliyor” diyerek Amerikan mantrası okumuş. Hayatta kendisini etkileyen iki kitabın Marie Curie biyografisi ile Erdal İnönü’nün anıları olduğunu söylemiş, ki ikisi de harika kitaplardır, alçak gönüllü ve mücadeleci iki insanın bilim aşkını anlatır.<o:p></o:p></span></div><div class="MsoNormal"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;"><br /></span></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">E hani nerede Atatürk? Yok! O konuda tek söz söylememiş Canan Hanım. Atatürk aşkını belli ki Cumhuriyet gazetesi redaksiyonu eklemiş. “İlham perim Atatürk” diye kazık kadar manşet atmışlar, ön sayfadaki spotta “ilham perileri Atatürk ve Curie” diye bir daha vurgulamışlar, olur ki vatandaş unutur başka yerde cin peri arar diye. Oysa aslı yok, röportaj metninde Gazi Paşanın adı geçmiyor. Canan Hanımda yok bir arıza, kendi kültür ve eğitim düzeyine yakışan şeyleri söylemiş. Bir süredir yurttan uzak olduğundan, hangi çamuristanda güreş tuttuğunu belki idrak edememiş, hangi siyasi amaca alet edileceğini kestirememiş.<o:p></o:p></span></div><div class="MsoNormal"><br /></div><div class="MsoNormal" style="text-align: justify;"><span style="font-family: &quot;times new roman&quot; , &quot;serif&quot;; font-size: 12.0pt; line-height: 115%;">Kör imanla ahlaksızlık arasında bir bağ var. “İmanım mevzubahis ise gerisi teferruattır” ilkesinden türeyen bir bağ.<o:p></o:p></span></div><br></body></html>