<!DOCTYPE html><html lang="tr"><head><meta charset="UTF-8"><title>Document</title></head><body><h1>Utanmıyor musun?</h1><a href='http://nisanyan1.blogspot.com/2014/04/bir-arkadas-yazms-suclams.html'>http://nisanyan1.blogspot.com/2014/04/bir-arkadas-yazms-suclams.html</a><p>2014-04-15T20:11:00.000+03:00</p><div class="MsoNormal"><span style="font-family: &quot;arial&quot; , &quot;helvetica&quot; , sans-serif;"><i>Bir arkadaş yazmış, suçlamış.</i><br /><br />1- <i>Zamanında Akp’ye katıldığınızdan dolayı utanıyor musunuz? Akp mi bu kadar değişti, yoksa siz mi bu kadar yanıldınız? Endirekt olarak siz de sorumlu değil misiniz Türkiye’nin bugünkü durumundan? Türkiye’yi yöneten bu otoriter rant mafyasına benzer yapıya sahip olan bir partinin, zamanında bir parçası olduğunuz için?</i><br /><br />2- <i>Türkiye’de ateizm için neler yaptınız? Sizin yakın etrafınız dışında, kimlere ulaştınız? Bence hem Cumhuriyetçi Kemalist kesime, hem dindar Akp kısmına ulaşamıyorsunuz.</i><o:p></o:p></span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;"><br /></span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;">3- <i>Yurt dışında, İslam hakkında bu kadar bilgili olan ateist pek bulunmuyor. Dawkins ve Harris gibi insanlar, müslümanlığı bilmiyor diye, Chomsky gibi entelektüeller tarafından eleştiriliyor. Siz, niye hiç İngilizce ya da Almanca videolar yapıp, yayınlamadınız?</i><br /><br /><i>Cevap yazdım:</i><br /><br />1- Hayır, utanmıyorum, doğru olanı yaptığımdan eminim. Rüzgarın bu kadar hızlı ve sert döneceğini tahmin etmedim belki, ama özünde yanıldığımı sanmıyorum. Eskiden Paşa’nın ardına sığınarak ülkenin boğazını sıkanlardan bunların daha zorba, daha ahlaksız veya daha cahil olduklarını kanıtlarsanız, belki fikrimi değiştiririm. Eski rant mafyalarından daha mı rantçılar sizce? Daha mı acımasızlar, daha mı çok adam öldürdüler, memleketi daha mı beter, dünyadan ve akıldan uzaklaştırdılar? Temsil etmeye gayret ettikleri kitleler, eskisinden daha mı vahşi?<br /><br />Elli veya seksen yıldan beri memleketin üstüne çökmüş olan haydut takımının tasfiyesi gerekiyordu. Yeterince değil belki, ama tasfiye ettiler. Minnettarız. Şimdi geldikleri nokta talihsiz bir noktadır, ama kurdukları yapı eskisine oranla daha köksüz, daha sarsak bir yapıdır. Çok uzun ömürlü olacağını sanmam.<br /><br />2- İnsanları ateizme ikna etmek gibi bir misyonum yok. Belli yaştan büyük insanları dini konularda ikna edemezsin. Beyhude uğraştır; ola ki başarsan da, insani bedeli kaldıramayacağın kadar ağır olabilir. <o:p></o:p></span></div><div class="MsoNormal"><span style="font-family: &quot;arial&quot; , &quot;helvetica&quot; , sans-serif;"><br /></span></div><span style="font-family: &quot;arial&quot; , &quot;helvetica&quot; , sans-serif;">Ateizmin kamu alanında özgürce İFADESİ konusu, evet, beni ilgilendiriyor. Bu konuda epeyce mücadele verdim sanırım. Ne kadar başardığımı takdir etmek, bana düşmez.</span><br /><div class="MsoNormal"><span style="font-family: &quot;arial&quot; , &quot;helvetica&quot; , sans-serif;"><br />3- Üzgünüm, vaktim veya imkanım olmadı. Bundan sonra olmaz demek değil ama.</span><o:p></o:p></div><br></body></html>